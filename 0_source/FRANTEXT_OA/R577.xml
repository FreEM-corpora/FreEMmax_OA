<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Sottie pour le cry de la bazoche</title>
				<author>*Anonyme</author>
			</titleStmt>
			<publicationStmt>
				<idno type="FRANTEXT">R577</idno>
				<distributor>ATILF (Analyse et Traitement Informatique de la Langue Française)</distributor>
				<address>
					<addrLine>44, avenue de la Libération</addrLine>
					<addrLine>BP 30687</addrLine>
					<addrLine>54063 Nancy Cedex</addrLine>
					<addrLine>FRANCE</addrLine>
				</address>
				<availability status="free">
					<p>Dans un cadre de recherche ou d'enseignement</p>
				</availability>
			</publicationStmt>
			<sourceDesc>
				<biblStruct>
					<monogr>
						<edition>E. Picot.</edition>
						<imprint>
							<publisher>Paris : Firmin-Didot, 1912.</publisher>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<creation>
				<date>1549</date>
			</creation>
		</profileDesc>
	</teiHeader>
	<text>
		<body>
<pb n="233"/>
<div>
<head>XXVIII SOTTIE POUR LE CRY DE LA BAZOCHE
ES JOURS GRAS MIL CINQ CENS QUARANTE HUICT</head>
<pb n="239"/>
<p><hi rend="I">Personnages :</hi><lb/>
LA *BAZOCHE,<lb/>
LE PREMIER SUPPOST,<lb/>
LE DEUXIESME SUPPOST,<lb/>
MONSIEUR *RIEN.<lb/>
LA *BAZOCHE <hi rend="I">commance</hi>.<lb/>
Non sans propos l'on dict que la justice<lb/>
A faict et faict regner princes et roys ;<lb/>
Non sans raison fault que force juste isse<lb/>
Pour corriger les rebelles desroys<lb/>
Et metre aux champs les martiaulx arroys,<lb/>
Pour secourir le droict d'obeïssance <lb/>
Trop opprimé par la folle arrogance<lb/>
D'aucuns mutins fiers et audacieulx<lb/>
Qui ont ausé eslever leur puissance<lb/>
Contre honneur deu a la terre et aulx cieulx.<lb/>
O combien grandz sont les biens de prudence<lb/>
Soubz qui se tient en paix la Republicque !<pb n="240"/>
O que trop grandz sont les maulx d'ignorance<lb/>
Qui contre droict cherche la voye oblicque !<lb/>
L'esprit heureulx, celluy qui ne s'applique<lb/>
A la suyvir, mays ensuict la raison,<lb/>
Pour en user en temps, lieu et saison,<lb/>
Et de son Tout la congnoyssance avoir,<lb/>
Affin que Rien, qui vient par desraison,<lb/>
Soit annullé soubz provident sçavoir.<lb/>
Voyant le temps en tranquille repos,<lb/>
Le Monde en paix, du moins en l'esperance,<lb/>
Je suis icy attendant mes suppostz<lb/>
Acoustumez ces jours faire apparence<lb/>
Pour m'esjouyr par gaye reverence.<lb/>
J'espere d'eulx ouyr propos nouveaulx<lb/>
Qui causeront plaisir a noz cerveaulx.<lb/>
Au bon esprit chose bonne est plaisante,<lb/>
Et aux fascheux, rudes et lasches veaulx,<lb/>
Chose joyeuse est en tout desplaisante,<lb/>
Et pour mon faict ennuyeuse et nuysante.<lb/>
LE PREMIER SUPPOST, *MIRELORET<lb/>
N'est il temps de se resveiller<lb/>
Et sur joyeusetez veiller<lb/>
Pour dancer et motz joyeulx dire ?<lb/>
LE DEUXIESME SUPPOST, *RAPPORTE-*NOUVELLE<lb/>
N'est il temps de s'esmerveiller<lb/>
Et plus que jamays travailler<lb/>
Pour lamenter au lieu de rire ?<lb/>
LE PREMIER SUPPOST<lb/>
Qui peult a plaisir contredire<pb n="241"/>
Ny les gaillardz suppotz desdire<lb/>
De triumpher ces jours joyeulx ?<lb/>
LE .IIe. SUPPOST<lb/>
Qui peult, qui sçayt ou qui desire,<lb/>
Se voyant cheoir de mal en pire,<lb/>
Qu'i ne soyt melencolieux ?<lb/>
LE PREMIER SUPPOST<lb/>
Nous voyons Temps neuf, nouveaulx lieux,<lb/>
Nouvelles gens, nouvelle guyse.<lb/>
LE .IIe. SUPPOST<lb/>
Plus ne voyons le Bon Temps vieulx,<lb/>
Les vielles gens non envyeulx ;<lb/>
Vieillesse en jeune se desguyse.<lb/>
LE PREMIER SUPPOST<lb/>
Tout nous rid, le temps, la fortune,<lb/>
L'honneur, l'amour et le surplus.<lb/>
LE .IIe. SUPPOST<lb/>
Tout en tout le peuple importune,<lb/>
Le temps, les gens ; dont la commune<lb/>
Est tant faschee que riens plus.<lb/>
LE PREMIER SUPPOST<lb/>
Jamays fut plus gratieulx temps,<lb/>
Les gens et tout pareillement ?<lb/>
LE .IIe. SUPPOST<lb/>
Jamays aussi, comme j'entendz,<lb/>
Il ne fut tant de malcontens<lb/>
Comme il est ; c'est tout aultrement.<lb/>
LE PREMIER SUPPOST<lb/>
Tout n'est il pas suffisamment<lb/>
Bien gouverné entierement<lb/>
Et pourveu comme raison veult ?<lb/>
LE .IIe. SUPPOST<lb/>
Tout est beau au commencement,<pb n="242"/>
Et a faict du bien largement,<lb/>
Mays...<lb/>
LE PREMIER SUPPOST<lb/>
Quel mays ?<lb/>
LE .IIe. SUPPOST<lb/>
Si chacun se deult,<lb/>
Croyez que ce n'est point sans cause.<lb/>
LE PREMIER SUPPOST<lb/>
Esperons...<lb/>
LE .IIe. SUPPOST<lb/>
Tel veult qui ne peult ;<lb/>
On n'ose dire qui l'esmeult<lb/>
A se plaindre, entendez la clause.<lb/>
LA *BAZOCHE<lb/>
Je trouve bien estrange chose<lb/>
Que vous devisez, mes suppostz ;<lb/>
L'un rid, l'aultre ung grief dueil expose,<lb/>
Et la cause en vous si fort clause<lb/>
Qu'entendre n'en puys les dispos.<lb/>
LE PREMIER SUPPOST<lb/>
De cent milliers de bons propos,<lb/>
Nostre princesse la *Bazoche,<lb/>
Ayez vous repas et repos.<lb/>
LA *BAZOCHE<lb/>
Suppostz, *Dieu vous gard de reproche !<lb/>
J'ay faict de voz devys approche,<lb/>
Qui sont certes fort differentz.<lb/>
Y a il quelques differendz<lb/>
Entre vous ?<lb/>
LE PREMIER SUPPOST<lb/>
Nenny, non, ma dame.<lb/>
LA *BAZOCHE.<lb/>
Il m'est a rebours, sus mon ame,<lb/>
Que vous, de rire acoustumez,<pb n="243"/>
Les plaisirs desacoustumez<lb/>
Pour propos contraires tenir.<lb/>
LE PREMIER SUPPOST. <lb/>
Non pour soucy entretenir<lb/>
Nous devisions du temps, des gens,<lb/>
Du commung foullé, des sergentz,<lb/>
De paix, des amours, de la guerre,<lb/>
Qu'on veoyt preparer sur la terre,<lb/>
Des oyseaulx, de leur chant ramaige,<lb/>
De ceulx qui ont changé de caige,<lb/>
De ceulx qui, pour avoir cas netz,<lb/>
Ont esté faictz chardonneretz...<lb/>
LE .IIe. SUPPOST<lb/>
Des bien heureulx, des malheureux,<lb/>
Des vieillardz qui sont amoureux,<lb/>
Des jeunes gens devenuz chiches,<lb/>
Des pauvres qui ne sont pas riches,<lb/>
De ces jeunes filz de *Paris<lb/>
Cocquus avant qu'ilz soient maris,<lb/>
Comme sont ceulx du Pont au *Change,<lb/>
D'une privee, d'une estrange.<lb/>
LE PREMIER SUPPOST<lb/>
Brief, de tout qu'on peult adviser<lb/>
Nous pretendons en deviser<lb/>
Et laisser le feu sainct *Anthoine<pb n="244"/>
Au ladre cardinal *Le *Moyne<lb/>
Et au Bourguignon enfumé,<lb/>
Nostre ennemy maistre *Enrymé.<lb/>
LE .II. SUPPOST<lb/>
Voyre, qu'i les puisse brusler !<lb/>
LA *BAZOCHE<lb/>
Je creve d'en ouyr parler,<lb/>
Tant les parolles sont puantes,<lb/>
Ordes, villaines et cuysantes.<lb/>
Fy des villains ; laissez les là ;<lb/>
N'en parlez plus ; fy !<lb/>
LE PREMIER SUPPOST<lb/>
C'est cela.<lb/>
LA *BAZOCHE<lb/>
Or sus, mes suppostz, regardons,<lb/>
Et de trop parler nous gardons,<lb/>
Que c'est qu'on dict, qu'on veoit, qu'on faict,<lb/>
Et qui c'est qui faict ou deffaict<lb/>
Ses affaires au temps present,<lb/>
Et ce tout soubz joyeulx present,<pb n="245"/>
Sans taxer ou blasmer personne,<lb/>
Ne dire chose qui mal sonne,<lb/>
Car l'estat des bazochiens,<lb/>
C'est un honneur qu'i ne dict riens<lb/>
S'il n'est prouffitable et louable.<lb/>
LE .IIe. SUPPOST<lb/>
Le temps present est admirable.<lb/>
LE PREMIER SUPPOST<lb/>
Le passé a faict grandes choses<lb/>
LE .IIe. SUPPOST<lb/>
Qu'est devenu le pot aux roses ?<lb/>
Long temps a qu'il ne fut couvert.<lb/>
LA *BAZOCHE<lb/>
Quelque jour sera descouvert<lb/>
Pour demonstrer a l'advenir<lb/>
Combien de choses peult tenir<lb/>
Qui sont au temps present cachees.<lb/>
LE PREMIER SUPPOST<lb/>
Combien de personnes faschees<lb/>
Qu'en publicq ne se peult ouvrir.<lb/>
LE .IIe. SUPPOST<lb/>
Nulluy l'oseroyt descouvrir,<lb/>
Car il tient soubz main par trop forte ;<lb/>
Si fault il ung jour qu'il en sorte<lb/>
Des choses qu'on veult trop celler.<lb/>
LA *BAZOCHE<lb/>
Mes suppostz, gardez de parler<lb/>
Trop avant.<lb/>
LE .IIe. SUPPOST<lb/>
Mot !<lb/>
LE PREMIER SUPPOST<lb/>
La bouche close !<pb n="246"/>
LE .IIe. SUPPOST<lb/>
N'est ce grand dommaige qu'on n'ose <lb/>
Monstrer son mal au medecin<lb/>
Et faire cracher au bassin<lb/>
Ceulx la que tant je n'oze dire ?<lb/>
LA *BAZOCHE<lb/>
Ne parler sinon que pour rire,<lb/>
Mes suppostz.<lb/>
LE PREMIER SUPPOST<lb/>
Je diz a propos.<lb/>
L'Aigle en somme prend ung repos<lb/>
Et comme...; mays je ne sçays quoy.<lb/>
LE .IIe. SUPPOST<lb/>
Tel se mect souvent en requoy<lb/>
Qui ne pretend repos avoir.<lb/>
LE PREMIER SUPPOST<lb/>
Le Phenix pour son Aigle veoir<lb/>
A prins son vol bien diligent,<lb/>
Non desgarny d'or et d'argent;<lb/>
Je ne sçay pas s'il reviendra.<lb/>
LE .IIe. SUPPOST<lb/>
Et s'il revient, on le prendra,<lb/>
Et l'aigle aussi, par bonne chere.<lb/>
LA *BAZOCHE<lb/>
La chere me fut un jour chere ;<lb/>
Mays c'est tout ung, et si regarde<lb/>
Me tenir tousjours sur ma garde<lb/>
Pour obvier a la surprinse.<pb n="247"/>
LE PREMIER SUPPOST<lb/>
Je ne sçay par quelle entreprinse<lb/>
De ce *Paris on a osté<lb/>
L'ung des grandz esbatz de l'esté.<lb/>
LA *BAZOCHE<lb/>
Or diz nous comment, Sotte Trongne.<lb/>
<foreign xml:lang="lat">Vacabat per curiam.</foreign><lb/>
LE .IIe. SUPPOST<lb/>
On a cloz le Boys de *Boulongne,<lb/>
Si bien qu'on n'y sçayt plus entrer.<lb/>
LA *BAZOCHE<lb/>
As tu aultre cas a monstrer<lb/>
Oui dire ? Parle, sot cerveau.<lb/>
Tu ne nous diz rien de nouveau ;<lb/>
Il est cloz, voyre en double sorte<lb/>
Et d'une closture si forte<lb/>
Que tous ceulx la qui sont dedans<lb/>
N'oseroient plus monstrer les dentz,<lb/>
Car pour resister aux effortz<pb n="248"/>
Il y a des gens fortz<lb/>
Qui sçavent tresbien ung bien faire.<lb/>
LE PREMIER SUPPOST<lb/>
Ceulx qui sont cause de l'affaire,<lb/>
Ne sçay s'ilz s'en trouveront bien.<lb/>
LE .IIe. SUPPOST<lb/>
De *Bourdeaulx nous ne dirons rien ;<lb/>
La prudente espee a bien dict.<lb/>
LA *BAZOCHE<lb/>
C'est trop a raison contredict<lb/>
S'eslever encontre son prince.<lb/>
LE PREMIER SUPPOST<lb/>
Il n'y a si grande province<lb/>
Dont le plus grand et le plus riche,<lb/>
Le plus pauvre homme ou le plus chiche<lb/>
Ne soit au roy de corps et biens,<pb n="249"/>
Et quant luy plaira, peu ou riens,<lb/>
Tant soit il de grant et hault pris.<lb/>
LA *BAZOCHE<lb/>
C'est trop follement entrepris,<lb/>
Dont enfin ne peult que mal prendre.<lb/>
LE .IIe. SUPPOST<lb/>
Pour l'advenir l'on peult comprendre<lb/>
Tout bon heur.<lb/>
LE PREMIER SUPPOST<lb/>
Le sang françoys au sang de *France,<lb/>
S'est conjoinct par vraye unité.<lb/>
LA *BAZOCHE<lb/>
*Dieu garde ceste affinité<lb/>
Cent milliers d'ans et cent encore !<lb/>
LE .IIe. SUPPOST<lb/>
Je cuydoys l'Ours toute forlore,<lb/>
Car l'Aigle faisoit sa menasse<lb/>
De luy faire changer de place,<lb/>
Ou l'enchesner comme subject.<pb n="250"/>
LE PREMIER SUPPOST<lb/>
Il est survenu quelque object<lb/>
Qui a empesché le passaige.<lb/>
LE .IIe. SUPPOST<lb/>
Le Leopard faict du sauvaige<lb/>
Encontre le Lyon rampant ;<lb/>
Mays le franc Coq la force espand<lb/>
Qui le gardera de moleste.<lb/>
LA *BAZOCHE<lb/>
Sainct *Jacque avecques sa mallette<lb/>
A laissé *Espaigne, et dict on<lb/>
Qu'il vient avecques son baston<lb/>
Pour veoir s'il fera quelque chose,<lb/>
On sçayt bien ou.<lb/>
LE PREMIER SUPPOST<lb/>
Pendant, repose<lb/>
L'*Ytalye et Saint *Pierre aussi,<lb/>
Qui avec Sainct *Marc prent soucy<lb/>
D'entretenir son alliance.<lb/>
LE .IIe. SUPPOST<lb/>
Je croy en ma sotte fiance<lb/>
Que cest an nous verrons merveilles,<lb/>
Voire, et des choses nompareilles,<lb/>
Qui les vouldra bien retenir.<pb n="251"/>
LE PREMIER SUPPOST<lb/>
Tout cela qui doit advenir<lb/>
Adviendra.<lb/>
LA *BAZOCHE<lb/>
Mes joyeulx suppostz,<lb/>
Pour faire changes de propos,<lb/>
Faitez sonner les instrumentz<lb/>
Recreant noz entendemens.<lb/>
<hi rend="I">Icy sonnent les instrumentz</hi>.<lb/>
MONSIEUR *RIEN<lb/>
N'enquerez poinct que je sçays faire,<lb/>
Qui je suys, ne quel est mon nom ;<lb/>
Je sçay tout parfaire et defaire<lb/>
Et transmuer ouy en non ;<lb/>
J'ay par le monde grand renom ;<lb/>
Aussi suis je grand terrien.<lb/>
Ne demandez point mon surnom ;<lb/>
Je peulx tout, et si je suys Rien.<lb/>
Je suys Rien et si l'ay esté,<lb/>
Et puis je suis devenu Tout ;<lb/>
Rien fuz et pour l'honnesteté<lb/>
Tout m'a mis dessus le bon bout.<lb/>
Ce Rien, ce Tout n'est a mon goust ;<lb/>
De mon heur ne suys que aux faulx bourgs.<lb/>
Je veulx faire du tout en tout<lb/>
Tout le monde aller au rebours.<lb/>
Je puys faire ung sot estre saige,<lb/>
Ou au moins il le semblera ;<pb n="252"/>
Une vieille, belle en grand aage,<lb/>
Du moins aymee elle sera.<lb/>
La maistresse serve on croyra,<lb/>
La bourgoyse, une damoyselle ;<lb/>
Ung souldart evesque on verra,<lb/>
Et une nourrice pucelle.<lb/>
Brief, je faictz les choses possibles<lb/>
Soubz ma grande philosophie<lb/>
Ressembler quasi impossibles ;<lb/>
Toutesfoys fol est qui s'y fie.<lb/>
J'estudye en cosmographie<lb/>
Et tiens tout en commandement ;<lb/>
J'escrips, je liz, j'orthographie,<lb/>
Et ay par tout l'entendement.<lb/>
LA *BAZOCHE<lb/>
Voyla parler estrangement.<lb/>
Qui est il, suppostz ?<lb/>
LE PREMIER SUPPOST<lb/>
Je ne sçay.<lb/>
LE .IIe. SUPPOST<lb/>
Ne moy aussi.<lb/>
LA *BAZOCHE<lb/>
Faict il l'essay<lb/>
De nous congnoistre ou nous surprendre ?<lb/>
Gardez, supposts.<lb/>
MONSIEUR *RIEN<lb/>
On peult comprendre,<lb/>
Au moins si vous avez espritz,<lb/>
Que je suis homme de hault pris,<lb/>
Qui sçayt, qui faict et qui deffaict,<lb/>
Qui contrefaict et qui parfaict,<lb/>
Qui prend, comprend et entreprend ;<lb/>
Et celluy qui de moy apprend<lb/>
Il peult grandes choses sçavoir.<pb n="253"/>
LA *BAZOCHE<lb/>
Je loue en tout le grand sçavoir<lb/>
Qu'i nous faict entendre estre en luy.<lb/>
Demandez.<lb/>
MONSIEUR *RIEN<lb/>
Moy je suys celuy.<lb/>
Vous ay je pas dict une foys,<lb/>
Que je fais plus que Tout, et voys<lb/>
Ou aucun ne sçavroit aller.<lb/>
Quoy ? Fault il plus avant parler ?<lb/>
Je veulx monstrer en evidence<lb/>
Des receptes que ma prudence<lb/>
<hi rend="I">Monstre ung sac a pappiers</hi>.<lb/>
A faictes par grand appareil<lb/>
Pour ceulz qui venuz au conseil<lb/>
Sont a moy de leurs entreprises,<lb/>
Qui ont esté en tout bien prises,<lb/>
Et ne leur est venu que bien.<lb/>
LA *BAZOCHE<lb/>
Votre nom, monsieur ?<lb/>
MONSIEUR *RIEN<lb/>
Monsieur *Rien,<lb/>
Qui ne veult user de deceptes.<lb/>
LE PREMIER SUPPOST<lb/>
Monsieur *Rien, quant a vos receptes,<lb/>
Dont vous nous donnez l'apparence,<lb/>
Sont elles par experience<lb/>
Approuvees et de vertus fortes ?<lb/>
MONSIEUR *RIEN<lb/>
Ouy, et, en cent mille sortes<lb/>
De cas nouveaulx et joyeulx tours,<lb/>
Despendant du grand dieu d'amours,<lb/>
J'en donne conseil et remedde.<pb n="254"/>
LE .IIe. SUPPOST<lb/>
Je veulx doncq requerir vostre ayde,<lb/>
Monsieur *Rien, pour ung pauvre amant,<lb/>
Aux faictz de *Venus si gourmand<lb/>
Que, ung jour, luy faisant sacriffice,<lb/>
Fut surprins dans une Escrevice,<lb/>
En la rue de la *Huchette,<lb/>
Auquel lieu souvent se delecte<lb/>
Avec sa dame bien aprinse.<lb/>
LE PREMIER SUPPOST<lb/>
Ung oncle sot fit la surprinse,<lb/>
A qui cousta plus d'un ducat,<lb/>
Et le surpris est advocat,<lb/>
Des nostres assez bien congneu.<lb/>
MONSIEUR *RIEN<lb/>
<foreign xml:lang="lat"><hi rend="I">Recipe</hi></foreign>. S'en fuyr tout nud,<lb/>
Se cacher dedans une estable<lb/>
Et endurer par faict notable ;<lb/>
Pour luy conforter le cerveau,<lb/>
Estre attaché comme un gris veau,<lb/>
Deux heures de grande froydure,<lb/>
Voire au temps que le grand froyd dure,<lb/>
Pour luy apporter sa challeur.<lb/>
LA *BAZOCHE<lb/>
Voyla recepte de valleur,<lb/>
Monsieur *Rien, et monstrez vrayment<lb/>
Qu'avez du sçavoir largement.<lb/>
LE PREMIER SUPPOST<lb/>
Sçavez vous le moyen vollaige<lb/>
Faire d'une ville un villaige ?<lb/>
C'est un faict quasi impossible.<lb/>
MONSIEUR *RIEN<lb/>
Mays rien au monde plus possible.<pb n="255"/>
Le moyen facille j'entendz<lb/>
Que vous verrez dedans bref temps.<lb/>
Cela promect, sans faulte aucune,<lb/>
Le cours et dispos de la lune.<lb/>
LE .IIe. SUPPOST<lb/>
Pour payer les fraiz et boissons<lb/>
D'un escot faict aux Troys Poissons<lb/>
A Sainct *Marceau ?<lb/>
MONSIEUR *RIEN<lb/>
En attendant<lb/>
Vous baillerez pour respondant<lb/>
Le cordelier bien esprouvé<lb/>
Lequel fut tout debout trouvé<lb/>
Besongnant ma dame l'hostesse.<lb/>
LA *BAZOCHE<lb/>
Le cordelier, chault de la fesse,<lb/>
Luy faisoit il cela par mal ?<lb/>
LE PREMIER SUPPOST<lb/>
Je croy que non.<lb/>
MONSIEUR *RIEN<lb/>
Propos final,<lb/>
Je advoue le faict en tout lieu,<lb/>
Car ce n'est en despit de *Dieu.<lb/>
LE .IIe. SUPPOST<lb/>
A ce propos, mays aultrement,<lb/>
De quoy sçavrez vous ne comment<lb/>
Faire de malle chose bonne ?<lb/>
MONSIEUR *RIEN<lb/>
Faveur par avarice ordonne<lb/>
Le moyen, faisant fricassee<lb/>
Dont les auteurs rendent cassee<lb/>
Raison et le droict tout ensemble.<lb/>
LE PREMIER SUPPOST<lb/>
Mays, monsieur *Rien, que vous en semble<lb/>
De l'argent aux pauvres donné ?<pb n="256"/>
MONSIEUR *RIEN<lb/>
Par statut il est ordonné<lb/>
Recepte en chacune paroisse,<lb/>
Affin que la somme apparoysse<lb/>
Justement, sans aucune tache.<lb/>
LE .IIe. SUPPOST<lb/>
En la paroisse Sainct *Eustache,<lb/>
Deux dames plaines de sçavoir,<lb/>
Commises iceulx recepvoir<lb/>
Et les bailler soubz bonne foy<lb/>
Au saige primat de la foy,<lb/>
Qui veult les sommes calculler...<lb/>
LE PREMIER SUPPOST<lb/>
Il sçait bien les dames culler<lb/>
Premier que de bailler quictance.<lb/>
LA *BAZOCHE<lb/>
Sur aultres cas donnons sentence<lb/>
Pour rendre nos espritz contens.<lb/>
LE .IIe. SUPPOST<lb/>
Monsieur *Rien, en combien de temps<lb/>
Peult devenir un marchant riche ?<lb/>
MONSIEUR *RIEN<lb/>
Selon qu'il est fin et qu'il triche,<lb/>
Les ungs plus et les aultres moins.<lb/>
Les affineurs prens pour tesmoings,<lb/>
Riches en ung an ou en deux.<lb/>
Si des aultres sçavoir tu veulx,<lb/>
Ce sont usuriers qui attendent<lb/>
Plus longtemps, car leurs deniers rendent<lb/>
Prouffit, mays c'est a plus longs termes,<lb/>
Exceptez ceulx, d'espritz bien fermes,<lb/>
Qui prestent les plus grosses sommes,<lb/>
Comme tresoriers et tels hommes,<lb/>
Et baillent les deniers du roy<lb/>
A interest, c'est leur arroy.<pb n="257"/>
LE PREMIER SUPPOST<lb/>
Combien d'argent voudriez vous prendre<lb/>
Pour un procès tout instruict rendre<lb/>
Concernant confiscation ?<lb/>
MONSIEUR *RIEN<lb/>
Pour mieulx faire telle action<lb/>
Et rendre ennemys plus vaincuz,<lb/>
Je veulx cinquante mil escuz,<lb/>
Moyennant lesquelz forgeray<lb/>
Des tesmoings et m'obligeray<lb/>
Vous rendre la sentence au poing.<lb/>
LA *BAZOCHE<lb/>
De faulce monnoye faulx coing,<lb/>
C'est bien entendu le dispos.<lb/>
Venons a plus joyeulx propos<lb/>
Et a matiere plus civille.<lb/>
LE .IIe. SUPPOST<lb/>
Ung gaillard officier de ville,<lb/>
De deux advocatz compaigné,<lb/>
N'a point ung escu espargné<lb/>
A une masque ou macquerelle<lb/>
Qui, pour la chose de laquelle,<lb/>
Promect en secrette maison<lb/>
Produyre fresche venaison.<lb/>
LE PREMIER SUPPOST<lb/>
De faict, fist telle diligence<lb/>
Avec sa bonne intelligence,<lb/>
Qu'elle amene pour troys ducatz<lb/>
La femme d'un des advocatz<lb/>
Qui estoit en la campaignie.<lb/>
Cependant la chaulde mesgnye<lb/>
Disputent et sont en debat<lb/>
Qui avroit le premier combat.<lb/>
LE .IIe. SUPPOST<lb/>
Enfin fut dict d'accord facond<pb n="258"/>
Que le mary seroit second.<lb/>
La dame, en secrette maniere,<lb/>
Entre par l'huys de derriere,<lb/>
Sans que personne la peult veoir.<lb/>
LE PREMIER SUPPOST<lb/>
Après du premier le debvoir,<lb/>
Le mary dedans la chambre entre,<lb/>
Prest de donner ventre sur ventre,<lb/>
Fort esbahy de veoir sa femme,<lb/>
Qui dict lors : «Ha ! putain infame,<lb/>
Es tu icy ?» - «Non, ce dict elle,<lb/>
Je y suis venue par cautelle,<lb/>
Et sçavoys bien que j'espiroys.<lb/>
Le lieu ou, meschant, tu seroys.<lb/>
C'est assez !» Ainsi s'en alla.<lb/>
LA *BAZOCHE<lb/>
Or, quel remedde sur cela,<lb/>
Monsieur *Rien ?<lb/>
MONSIEUR *RIEN<lb/>
Je diz pour celluy :<lb/>
<foreign xml:lang="lat"><hi rend="I">Recipe</hi></foreign>. Qu'i te faict, faiz luy.<lb/>
Il n'est vaincu, n'elle vaincue ;<lb/>
S'il est cocu, elle est cocue,<lb/>
Et voyla la conclusion.<lb/>
LA *BAZOCHE<lb/>
C'est tresbonne derision<lb/>
De propos.<lb/>
LE .IIe. SUPPOST<lb/>
Rue Sainct *Denys,<lb/>
Ou sont plus d'oyseaulx que de nidz,<lb/>
A une dame vigoureuse,<lb/>
De cueur et de corps amoureuse,<lb/>
L'un des moynes de Sainct *Magloyre<pb n="259"/>
Laisse cheoir en son oratoire<lb/>
Ung billet du lieu, heure et jour<lb/>
D'accomplir l'amoureux sejour.<lb/>
LE PREMIER SUPPOST<lb/>
Cela veu de bonnes façons<lb/>
Par troys ou quatre bons garçons<lb/>
Qui n'estoient la pour prier *Dieu,<lb/>
Espient la dame et le lieu<lb/>
Ou vint le <foreign xml:lang="lat"><hi rend="I">monachus</hi></foreign> crotté ;<lb/>
Mays *Dieu sçait s'il fut bien frotté<lb/>
Et servy de boys et coups lours,<lb/>
Au lieu de baiser ses amours<lb/>
Et faire ce qu'il pretendoit.<lb/>
MONSIEUR *RIEN<lb/>
Qui plus hault monte qu'il ne doibt<lb/>
Il veoit de plus loing un clocher.<lb/>
LE .IIe. SUPPOST<lb/>
Suyvant ce propos, fault toucher<lb/>
D'un aultre a Sainct *Martin des *Champs,<lb/>
Desirant les amoureulx chantz<lb/>
D'une dame de la grand rue,<lb/>
Et tellement poursuict et rue,<lb/>
Que sa requeste elle luy signe<lb/>
Et pour l'accomplir jour assigne ;<lb/>
Mays, en attendant ses misteres,<lb/>
La dame en advertist ses freres,<lb/>
Qui conseillent son mary mectre<lb/>
Soubz le lict, et pour myeulx congnoystre<lb/>
Quant le moyne sera venu,<lb/>
Affin qu'il soit par eulx congneu,<lb/>
Qu'elle dira : «Belin, belin !»<lb/>
Le mary, faict au jobelin,<lb/>
Respondra en mouton : «Bez bez !»<lb/>
LE PREMIER SUPPOST<lb/>
Sans faire plus longs collibetz,<pb n="260"/>
Ainsi fut faict, ainsi fut dict.<lb/>
Le moyne, poursuyvant le dict<lb/>
D'amour fainct a luy presenté,<lb/>
Y vint a sa malle santé.<lb/>
«Belin» dict et «bez» respondu,<lb/>
Dessus son doz fut estandu<lb/>
Ung millier de coups de bastons,<lb/>
Et ramené, non en bas tons,<lb/>
Par deux tabourins au convent,<lb/>
Ou fut receu myeulx que devant<lb/>
Avec des verges et des fouetz.<lb/>
LA *BAZOCHE<lb/>
C'est assez dict pour ceste foys ;<lb/>
Il convient aultre cas comprendre.<lb/>
LE .IIe. SUPPOST<lb/>
A tous moynes puisse ainsi prendre<lb/>
Et a tous les jeunes maris<lb/>
Du Pont au change.<lb/>
MONSIEUR *RIEN<lb/>
Je m'en ridz ;<lb/>
Ilz meritent bien telle offrande.<lb/>
LA *BAZOCHE<lb/>
Monsieur *Rien, je vous faictz demande<lb/>
Pourquoy le royaulme de *France<lb/>
N'est jamais en paix n'asseurance.<lb/>
MONSIEUR *RIEN<lb/>
Je vous respondray sur ce pas :<lb/>
Pour ce qu'on ne la cherche pas.<lb/>
LE PREMIER SUPPOST<lb/>
La raison ?<lb/>
MONSIEUR *RIEN<lb/>
Paix, ou tout bien sonne,<lb/>
Ne destruict ne gaste personne,<pb n="261"/>
Et n'est possible qu'homme chiche<lb/>
Ou avare devienne riche<lb/>
Premier qu'un aultre n'apauvrisse.<lb/>
Or voyons nous regner ce vice,<lb/>
Et fault que ung perde et l'aultre gaigne ;<lb/>
Pourquoy, guerre a tous maulx compaigne,<lb/>
Est meilleure, il le fault penser,<lb/>
A gens qui veulent s'advancer<lb/>
Que la paix.<lb/>
LE .IIe. SUPPOST<lb/>
Donnez nous conseil<lb/>
Si, par grand ardeur du soleil,<lb/>
Le plomb peult devenir argent.<lb/>
MONSIEUR *RIEN<lb/>
Ouy da, et tout par ung art gent,<lb/>
Qui bien le bon moyen contemple.<lb/>
Et qu'i soit vray, du plomb du Temple<lb/>
On ne faict argent seullement,<lb/>
Mais du fin or pareillement.<lb/>
LE PREMIER SUPPOST<lb/>
Est il temps que le sac on lie<lb/>
De la rue de *Saccalye ?<lb/>
Chassé est qui le mal apporte ;<lb/>
Mays de celluy qui bien rapporte,<lb/>
Amoureux de sa chamberiere,<lb/>
Qui trouva façon et maniere,<lb/>
De se fascher hors tout diffame,<lb/>
De coucher avecques sa femme,<lb/>
Luy estant esmeu par le membre,<pb n="262"/>
Et faire troys lictz en sa chambre,<lb/>
Les deux pour sa femme et sa serfve ;<lb/>
Le tiers pour luy seul il reserve,<lb/>
Et de nuict, sans avoir sommeil,<lb/>
Va donner l'amoureux resveil<lb/>
A la servante, en telle sorte<lb/>
Et d'une chaleur si tresforte,<lb/>
Qu'i lui a faict enfler la pence.<lb/>
LE .IIe. SUPPOST<lb/>
Quel remedde pour recompense<lb/>
De l'interest de la maistresse,<lb/>
Qui en porte grande destresse<lb/>
Quant les faictz lui sont apparentz ?<lb/>
MONSIEUR *RIEN<lb/>
<foreign xml:lang="lat"><hi rend="I">Recipe</hi></foreign>. Mander les parens,<lb/>
Auxquels elle en fera complaincte,<lb/>
Et le mary, en voix non faincte,<lb/>
A genoulx, trop myeulx qu'estre assiz,<lb/>
Cryera a sa femme mercys,<lb/>
Promectant n'y retourner plus.<lb/>
Lors la faulte et tout le surplus<lb/>
Sera pardonné et remys.<lb/>
LA *BAZOCHE<lb/>
Au besoing on veoit ses amys ;<lb/>
A cela on le peult congnoystre.<lb/>
LE PREMIER SUPPOST<lb/>
Un practiquant, assez bon maistre,<lb/>
En la rue de la *Serpente,<lb/>
Qui est aux fortz d'amours ardente,<lb/>
Il a sa servante engrossee.<lb/>
Ce voyant, tout d'une poussee,<lb/>
Le maistre a son clerc persuadé<pb n="263"/>
De donner l'amoureuse aubade<lb/>
A la pauvre pucelle grosse,<lb/>
Affin que le clerc eust l'andosse<lb/>
D'espouser la mere et l'enfant.<lb/>
LE .IIe. SUPPOST<lb/>
Le clerc guieres ne se defend,<lb/>
Mays faict d'une volunté grande<lb/>
Ce que son maistre luy commande,<lb/>
Joinct qu'il avoit en cest affaire<lb/>
Acoustumé de cela faire,<lb/>
Et, sans que son maistre en sceut rien,<lb/>
De long temps se congnoyssoient bien.<lb/>
LE PREMIER SUPPOST<lb/>
Quant est de la fille espouser,<lb/>
Le clerc ne se veult disposer<lb/>
Et dict : <foreign xml:lang="lat"><hi rend="I">Nego</hi></foreign>. Remede quel ?<lb/>
MONSIEUR *RIEN<lb/>
C'est que le maistre de l'hostel,<lb/>
Ainsi comme vray successeur,<lb/>
Demourra l'entier possesseur<lb/>
De l'enfant du clerc et la mere,<lb/>
Qui se joueront sans chose amere<lb/>
Ensemble tout a ses despens,<lb/>
Eust il des chappons et des paons.<lb/>
LE PREMIER SUPPOST<lb/>
Avez vous moyens necessaires<lb/>
Que les estats des commissaires<lb/>
Vaillent plus que le temps passé ?<lb/>
MONSIEUR *RIEN<lb/>
Ouy, le tout bien compassé,<lb/>
Et fault de toutes choses une,<lb/>
C'est faire la bourse commune,<lb/>
Et la signer comme l'on faulche<lb/>
Du bon signe de la main gaulche,<lb/>
Pour les garder de parjurer.<pb n="264"/>
LE .IIe. SUPPOST<lb/>
On faict aux officiers jurer<lb/>
N'avoir baillé or ny avoir<lb/>
Pour office de juge avoir ;<lb/>
Pour quoy, veu que toutes se vendent,<lb/>
A faire ce serment entendent ?<lb/>
MONSIEUR *RIEN<lb/>
Affin de s'acoustumer d'heure<lb/>
A avoir bonne bouche et seure<lb/>
Et ne descouvrir les secretz<lb/>
Qui sont cachez soubz leurs decretz.<lb/>
LA *BAZOCHE<lb/>
De dire point ne me repens<lb/>
Que c'est grand mal d'estre en suspendz<lb/>
De sa femme ou quelque aultre chose.<lb/>
LE .IIe. SUPPOST<lb/>
Comme un quidam qui ne repose<lb/>
Jour ne nuict, mays de corps et biens<lb/>
S'employe et cherche les moyens<lb/>
Pour trouver comme il est cocu,<lb/>
Car en ce jour, a broche en cul<lb/>
Avec sa femme, on luy a dict.<lb/>
LE PREMIER SUPPOST<lb/>
Un jour entend que par edict<lb/>
L'amoureux est en sa maison,<lb/>
Et faict aprester grand foyson<lb/>
De viandes pour le bancquet.<lb/>
LE .IIe. SUPPOST<lb/>
Le mary trousse son pacquet<lb/>
Et s'en va chez ung paticier.<lb/>
Pour myeulx son faict assocyer,<lb/>
Se charge de patisserye<lb/>
Et s'habille sans menterie<lb/>
En paticier, puis se transporte<lb/>
En sa maison, frappe a sa porte,<pb n="265"/>
Parle en voix faincte ; mais je croys<lb/>
Qu'il fut bien congneu a sa voix,<lb/>
Car l'amoureulx, desja caché,<lb/>
Sort et s'enfuyt. Bien empesché,<lb/>
Le pasticier entre tresbien,<lb/>
Fouille, cherche et ne trouve rien<lb/>
Et tous confus demoure la.<lb/>
LE PREMIER SUPPOST<lb/>
Dedans deux ou troys jours de la,<lb/>
Trouve l'amoureulx et lui dict<lb/>
Que sa maison luy interdict.<lb/>
- «Et pourquoy !» - «Pour un cas infame.<lb/>
Je sçay, dict il, qu'avec ma femme<lb/>
Vous besongnez. Pour ce, au surplus,<lb/>
Mon amy, n'y revenez plus,<lb/>
Si ne voulez gouster des vins<lb/>
De la rue des Poictevins !»<lb/>
LE .IIe. SUPPOST<lb/>
Comment peult on venir sans guerre<lb/>
Plus riche que homme de la terre ?<lb/>
MONSIEUR *RIEN<lb/>
Il fault avoir le cueur plus dur,<lb/>
Plus ferme et asseuré qu'un mur,<lb/>
Ne que dure pierre d'aymant ;<lb/>
Par ce moyen facillement<lb/>
Il tirera a luy tout l'or<lb/>
Et l'argent de chacun.<lb/>
LE .IIe. SUPPOST<lb/>
Encor<lb/>
Je demande comme est possible<lb/>
D'avoir tel cueur ?<lb/>
MONSIEUR *RIEN<lb/>
Rien impossible<lb/>
N'est a l'homme qui laisse *Dieu,<lb/>
Son amour et crainte en tout lieu,<pb n="266"/>
Et mectra son esprit souldain<lb/>
A aymer tout honneur mondain<lb/>
Et ses plaisirs.<lb/>
LA *BAZOCHE<lb/>
C'est grand simplesse<lb/>
A l'homme pour vaine richesse<lb/>
Laisser *Dieu, honneur et vertu.<lb/>
LE PREMIER SUPPOST<lb/>
Le temps present est abatu<lb/>
Et aveuglé par avarice ;<lb/>
Tout y va, tout tire a ce vice,<lb/>
Dont le commun ne se peult taire,<lb/>
Car il est destruict.<lb/>
MONSIEUR *RIEN<lb/>
J'ay affaire<lb/>
Aultre part ; si n'estoit cela<lb/>
Je desployeroys, tant cy que la,<lb/>
Cent aultres milliers de receptes<lb/>
Propres a monstrer les deceptes<lb/>
Du monde. Or adieu ; je m'en voys.<lb/>
LA *BAZOCHE<lb/>
C'est assez dict pour ceste foys.<lb/>
Quand sçavoir en vous s'assocye,<lb/>
Monsieur *Rien, l'on vous remercye<lb/>
Du bien qu'avons aprins de vous.<lb/>
Bazochiens, entendez tous :<lb/>
Je veulx en triumphant arroy<lb/>
Eslire et faire ung nouveau roy,<lb/>
Comme il est coustume de faire ;<lb/>
Pourtant chacun pense a l'affaire,<pb n="267"/>
Autant les grandz que les petitz,<lb/>
Et faire les preparatifz ;<lb/>
Car, ainsi comme liberalle,<lb/>
Je tendz a monstre generalle<lb/>
Qui, l'esté qui vient, sera faicte.<lb/>
En honneur du triumphe et feste,<lb/>
Ne faillez monstrer vos bons cueurs<lb/>
Qui font de la vertu approche,<lb/>
Tant que l'on dye par honneurs :<lb/>
Vive l'excellente *Bazoche !</p>
</div>
</body>
</text>
</TEI>
