<?xml version='1.0' encoding='UTF-8'?>
<?xml-model href="../dAlemBERT/ODD/out/ODD_clean.rng" type="application/xml" schematypens="http://relaxng.org/ns/structure/1.0"?>
<?xml-model href="../dAlemBERT/ODD/out/ODD_clean.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Le Soldat en peine de prendre party, en vers burlesques</title>
        <author>Anonyme</author>
      </titleStmt>
      <publicationStmt>
        <publisher>Projet ANTONOMAZ / Sorbonne Université</publisher>
        <availability status="restricted" n="cc-by">
          <licence target="https://creativecommons.org/licenses/by/4.0"/>
        </availability>
      </publicationStmt>
      <sourceDesc>
        <bibl>
          <ref
            target="https://gallica.bnf.fr/ark:/12148/bpt6k5610311j"/>
          <title>Le Soldat en peine de prendre party, en vers burlesques</title>
          <author>Anonyme</author>
          <publisher> </publisher>
          <pubPlace>Paris</pubPlace>
          <date when="1649"/>
        </bibl>
      </sourceDesc>
    </fileDesc>
    <profileDesc>
      <textClass>
        <keywords>
          <term type="genre" subtype="poetry"/>
          <term type="subgenre" subtype="x"/>
          <term type="form" subtype="verse"/>
          <term type="reg" subtype="no"/>
        </keywords>
      </textClass>
    </profileDesc>
  </teiHeader>
  <text>
    <body>
      <head>
        <pb n="1"/>
        <title type="main">LE SOLDAT
          <lb/>EN PEINE
          <lb/>DE PRENDRE
          <lb/>PARTY
          <lb/>En Vers Burleſques.</title>
        <ref target="#GALL_bpt6k5610311j_1.png">[Marque imprimeur-libraire]</ref>
        <note type="edition">A PARIS,
          <lb/>Chez IAQVES GVILLERY, ruë des Sept-
          <lb/>Voyes, deuant le Collège de Fortet,
          <lb/>proche Mont-Aigu.
          <lb/>M. DC. XLIX.
          <lb/>
          <hi>Auec permißion.</hi>
        </note>
      </head>
      <p>
        <pb n="2"/>
        <pb n="3"/>
        <ref target="#GALL_bpt6k5610311j_2.png">[Bandeau]</ref>
        <title type="secondary">LE SOLDAT
          <lb/>EN PEINE
          <lb/>DE PRENDRE
          <lb/>PARTY.
          <lb/>
          <hi>En Vers Burleſques:</hi>
        </title>
        <lg>
          <l>
            <lb/><ref target="#GALL_bpt6k5610311j_3.png">[Lettrine]</ref>E! quoy donc, qu'eſt-ce que
            cecy ?</l>
          <l>
            <lb/>Mon Caporal n'eſt pas icy,</l>
          <l>
            <lb/>Quel bon affaire le retarde</l>
          <l>
            <lb/>Si longtemps dans le Corps de garde,</l>
          <l>
            <lb/>Il prolonge ma faction,</l>
          <l>
            <lb/>Car i'eſtime ſans paſſion</l>
          <l>
            <lb/>Qu'il y a deſia plus d'vne heure</l>
          <l>
            <lb/>Que ie fais icy ma demeure.</l>
          <l>
            <lb/>La nuict eſt froide, &amp; ie reſſens,</l>
          <l>
            <lb/>Vn vent qui tranſit tous mes ſens,</l>
          <l>
            <lb/>Car ma chair preſque toute nuë</l>
          <l>
            <lb/>De bons habits eſt depourueuë</l>
          <l>
            <lb/>Mes ſouliers ne vallent plus rien,</l>
          <l>
            <lb/>Vn Soldat n'a iamais de bien,</l>
          <l>
            <lb/>I'ay beau peſter dedans ma peine</l>
          <l>
            <lb/>Et parler à mon Capitaine,</l>
          <pb n="4"/>
          <l>
            <lb/>Pour auoir de luy de l'argent,</l>
          <l>
            <lb/>Ie ſeray touſiours indigent,</l>
          <l>
            <lb/>Il n'a pas deſſein que ie iette</l>
          <l>
            <lb/>De l'argent dedans ma pochette,</l>
          <l>
            <lb/>et ie iurerois ſur ma foy</l>
          <l>
            <lb/>Qu'il en a plus beſoin que moy,</l>
          <l>
            <lb/>La guerre luy eſt fauorable</l>
          <l>
            <lb/>Plus qu'à moy qui ſuis miſerable</l>
          <l>
            <lb/>Et le temps qui s'eſt preſenté</l>
          <l>
            <lb/>L'a tiré de neceſſité.</l>
          <l>
            <lb/>Au Diable MAZARIN, i'enrage,</l>
          <l>
            <lb/>C'eſt luy qui me fait cét outrage,</l>
          <l>
            <lb/>Ce mauuais Demon, ce Mattois</l>
          <l>
            <lb/>M'a reduit dedans ces abois,</l>
          <l>
            <lb/>I'eſtois bien mieux dans ma boutique</l>
          <l>
            <lb/>Faiſant doucement ma practique,</l>
          <l>
            <lb/>I'auois du pain à grand foiſon,</l>
          <l>
            <lb/>I'eſtois en paix dans ma maiſon,</l>
          <l>
            <lb/>Ie couchois ſur vn lict de plume</l>
          <l>
            <lb/>Après auoir battu l'enclume,</l>
          <l>
            <lb/>Les Dimanches ie ripaillois,</l>
          <l>
            <lb/>Ou bien la boulle ie roullois,</l>
          <l>
            <lb/>I'allois auecque mon compere</l>
          <l>
            <lb/>Bien ſouuent faire bonne chere,</l>
          <l>
            <lb/>Enfin i'auois tout le plaiſir</l>
          <l>
            <lb/>Qui pouuoit ſouler mon deſir.</l>
          <l>
            <lb/>Mais las la chance eſt bien tournée,</l>
          <l>
            <lb/>I'ay paſſé toute la iournée</l>
          <l>
            <lb/>A manger vn morceau de pain,</l>
          <l>
            <lb/>Bien noir, ſans gouſt, &amp; ſans leuain,</l>
          <l>
            <lb/>Et maintenant choſe cruelle,</l>
          <l>
            <lb/>Ie ſuis de nuict en ſentinelle,</l>
          <l>
            <lb/>Aupres de ces retranchemens</l>
          <l>
            <lb/>Eſloigné de nos regimens,</l>
          <l>
            <lb/>En danger que le PRINCE arriue</l>
          <l>
            <lb/>Affin d'attaquer VILLE-IVIFVE</l>
          <pb n="5"/>
          <l>
            <lb/>Et que me ſurprenant d'aſſaut</l>
          <l>
            <lb/>Il me faſſe faire le ſault.</l>
          <l>
            <lb/>Mais quoy, ie n'ay plus de remede</l>
          <l>
            <lb/>Dans le malheur qui me poſſede,</l>
          <l>
            <lb/>Il faut que ie me tienne icy.</l>
          <l>
            <lb/>Mais pourtant s'il eſtoit ainſi,</l>
          <l>
            <lb/>Que bien ſouuent ie m'imagine</l>
          <l>
            <lb/>Ie changerois bien de Cuiſine,</l>
          <l>
            <lb/>Car on dit du Coſté du ROY</l>
          <l>
            <lb/>Que les Soldats ont bien de quoy,</l>
          <l>
            <lb/>Et que la REINE leur ordonne</l>
          <l>
            <lb/>De ne plus eſpargner perſonne.</l>
          <l>
            <lb/>Ils ont le pillage à tout vent,</l>
          <l>
            <lb/>Et font bonne chere ſouuent,</l>
          <l>
            <lb/>Ils deſpoüillent femmes &amp; hommes,</l>
          <l>
            <lb/>Cheuaux chargez, Mulets de ſommes,</l>
          <l>
            <lb/>Et ont touſiours dans le gouſſet</l>
          <l>
            <lb/>Pour faire tourner le foſſet,</l>
          <l>
            <lb/>Auſſi bien ie ſuis en penſée</l>
          <l>
            <lb/>Où ma fortune eſt mieux pouſſée</l>
          <l>
            <lb/>D'y porter viſtement mes pas,</l>
          <l>
            <lb/>Car pour moy ie m'eſtime pas,</l>
          <l>
            <lb/>Que ie ſois obligé d'eſlire</l>
          <l>
            <lb/>Le party qui me pourra nuire,</l>
          <l>
            <lb/>La guerre a ce iourd'huy raiſon</l>
          <l>
            <lb/>Puis demain n'eſt plus de ſaiſon,</l>
          <l>
            <lb/>Les circonſtances luy font faire</l>
          <l>
            <lb/>La iuſtice de ſon affaire.</l>
          <l>
            <lb/>Ie veux donc porter mon eſprit</l>
          <l>
            <lb/>A ce que l'Euangile eſcrit,</l>
          <l>
            <lb/>Et ſelon les loix qu'elle donne</l>
          <l>
            <lb/>Regler mes moeurs &amp; ma perſonne,</l>
          <l>
            <lb/>Voicy Paſque auſſi bien venir</l>
          <l>
            <lb/>Où ſage il me faut deuenir,</l>
          <l>
            <lb/>Bien que durant toute l'année</l>
          <l>
            <lb/>Mon ame ſoit determinée,</l>
          <pb n="6"/>
          <l>
            <lb/>Et que dans VILLE-IVIFVE, helas !</l>
          <l>
            <lb/>I'aye brûlé tous les eſchalas,</l>
          <l>
            <lb/>Peut-eſtre que dedans l'Eſpagne.</l>
          <l>
            <lb/>Dans la Flandre, &amp; dans l'Allemagne,</l>
          <l>
            <lb/>I'ay commis cent-mille aſſaſſins,</l>
          <l>
            <lb/>I'ay tué poulles &amp; pouſſins</l>
          <l>
            <lb/>I'ay battu mon hoſte, &amp; ſa femme,</l>
          <l>
            <lb/>Au Diable i'ay donné mon ame,</l>
          <l>
            <lb/>Ie me ſuis par-juré cent fois,</l>
          <l>
            <lb/>A chaque iour, &amp; de ma voix</l>
          <l>
            <lb/>Il n'a rien forty que d'enorme,</l>
          <l>
            <lb/>I'ay bruſlé le Noyer &amp; L'Orme,</l>
          <l>
            <lb/>Et ſans faire diſtinction</l>
          <l>
            <lb/>De bonne ou mauuaiſe action,</l>
          <l>
            <lb/>I'ay gouuerné toute ma vie</l>
          <l>
            <lb/>Par la rancune &amp; par l'enuie.</l>
          <l>
            <lb/>N'eſt-ce pas vn train criminel</l>
          <l>
            <lb/>Qu'vn homme viue touſiours tel</l>
          <l>
            <lb/>Il eſt dont temps que ie m'amande</l>
          <l>
            <lb/>Et qu'à Dieu pardon ie demande,</l>
          <l>
            <lb/>Et pour arriuer au deſſein</l>
          <l>
            <lb/>Que ie conçois dedans mon ſein</l>
          <l>
            <lb/>Il faut que ie ſuiue la cauſe</l>
          <l>
            <lb/>Qui porte la meilleure clauſe</l>
          <l>
            <lb/>MAZARIN me fait tant d'horreur</l>
          <l>
            <lb/>Que iamais pannique terreur</l>
          <l>
            <lb/>N'affligea mon ame en la ſorte</l>
          <l>
            <lb/>Que celle-là qui me tranſporte,</l>
          <l>
            <lb/>Et ſi la peur faiſoit mourir</l>
          <l>
            <lb/>Vn ſoldat, ie deurois perir.</l>
          <l>
            <lb/>Car, de grace, qui peut deſcrire</l>
          <l>
            <lb/>La puanteur de ce Satyre,</l>
          <l>
            <lb/>L'auarice de ce vilain,</l>
          <l>
            <lb/>Qui n'a rien qui ne ſoit malin ?</l>
          <l>
            <lb/>Il a perdu toute la France,</l>
          <l>
            <lb/>Et l'a mise ſi fort en trance,</l>
          <pb n="7"/>
          <l>
            <lb/>Qu'elle n'a plus que des douleurs</l>
          <l>
            <lb/>Pour ſe plaindre de ſes malheurs.</l>
          <l>
            <lb/>Le ROY, Sa MERE, n'y les PRINCES,</l>
          <l>
            <lb/>Ny les Gouuerneurs des Prouinces,</l>
          <l>
            <lb/>N'ont eu la force aucunement</l>
          <l>
            <lb/>Pour forcer ſon enchantement,</l>
          <l>
            <lb/>Le Diable le ſupporte en ſomme,</l>
          <l>
            <lb/>Et iamais, il ne s'eſt veu d'homme,</l>
          <l>
            <lb/>Fut-ce Maugis, fut-ce Merlin</l>
          <l>
            <lb/>Qui fuſt ſi traiſtre &amp; ſi malin;</l>
          <l>
            <lb/>Mais quand il fait la chatemite</l>
          <l>
            <lb/>On le prendroit pour vn Hermite,</l>
          <l>
            <lb/>Et ſous l'habit de Cardinal,</l>
          <l>
            <lb/>Il a fait gliſſer tant de mal,</l>
          <l>
            <lb/>Que iamais il ne pourroit eſtre</l>
          <l>
            <lb/>Par raiſon ny Moyne ny Preſtre,</l>
          <l>
            <lb/>Auſſi n'a t-il pas le fçauoir</l>
          <l>
            <lb/>Pour en bien faire ſon deuoir.</l>
          <l>
            <lb/>A peine crois-je qu'il fçait lire,</l>
          <l>
            <lb/>Et moins qu'il ſçache bien écrire.</l>
          <l>
            <lb/>Quand i'auray ſouſtenu dix ans,</l>
          <l>
            <lb/>Deſſous luy tous les Partiſans,</l>
          <l>
            <lb/>Quand i'auray mis toutes mes peines,</l>
          <l>
            <lb/>Suiuant ſes eſperances veines,</l>
          <l>
            <lb/>Les PRINCES, la REINE, &amp; le ROY,</l>
          <l>
            <lb/>Se mocqueront vn iour de moy,</l>
          <l>
            <lb/>Quand le Ciel, enfin par ſa grace</l>
          <l>
            <lb/>Pour effacer noſtre diſgrace,</l>
          <l>
            <lb/>Voudra nous deffiller les yeux,</l>
          <l>
            <lb/>Et mettre noſtre eſtat au mieux,</l>
          <l>
            <lb/>Chacun connoiſtra la fallace</l>
          <l>
            <lb/>De cét eſprit ſot, &amp; mollace.</l>
          <l>
            <lb/>Lors apres eſtre reuenus,</l>
          <l>
            <lb/>Du fort dont nous eſtions tenus,</l>
          <l>
            <lb/>Nous verrons clair dans noſtre affaire,</l>
          <l>
            <lb/>Et ſans que rien nous ſoit contraire,</l>
          <pb n="8"/>
          <l>
            <lb/>Nous maudirons d'ame &amp; de coeur,</l>
          <l>
            <lb/>L'anchantement &amp; l'anchanteur,</l>
          <l>
            <lb/>Noſtre ROY, nos PRINCES, la REINE,</l>
          <l>
            <lb/>Seront dans leur Cours Souueraine,</l>
          <l>
            <lb/>Et nous oirons dedans Paris</l>
          <l>
            <lb/>Mille Ioyes, &amp; mille Cris,</l>
          <l>
            <lb/>Le Parlement &amp; la Couronne,</l>
          <l>
            <lb/>Feront vn beau noeud, que perſonne,</l>
          <l>
            <lb/>Ne pourra iamais délier,</l>
          <l>
            <lb/>On verra les Peuples plier</l>
          <l>
            <lb/>Sous la REINE, &amp; la Monarchie,</l>
          <l>
            <lb/>Se verra toute reblanchie.</l>
          <l>
            <lb/>Nos troupes auront leur congé,</l>
          <l>
            <lb/>Le Soldat ſera ſoulagé,</l>
          <l>
            <lb/>Et chacun auec grand courage,</l>
          <l>
            <lb/>Ira retrouuer ſon meſnage.</l>
          <l>
            <lb/>Mais il faut prendre garde à moy,</l>
          <l>
            <lb/>Et m'appreſter, car i'apperçoy,</l>
          <l>
            <lb/>Mon CAPORAL lequel ameine,</l>
          <l>
            <lb/>Vn SOLDAT pour m'oſter de peine.</l>
          <l>
            <lb/>FIN.</l>
        </lg>
      </p>
    </body>
  </text>
</TEI>
