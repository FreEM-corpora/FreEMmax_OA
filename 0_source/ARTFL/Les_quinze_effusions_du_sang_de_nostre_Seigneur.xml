<?xml version="1.0" encoding="UTF-8"?>
<?xml-model href="../../ODD/out/ODD_clean.rng" type="application/xml" schematypens="http://relaxng.org/ns/structure/1.0"?>
<?xml-model href="../../ODD/out/ODD_clean.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Les quinze effusions du sang de nostre sauveur</title>
            <author/>
         </titleStmt>
         <publicationStmt>
            <publisher/>
            <availability status="" n="">
               <licence target=""/>
            </availability>
         </publicationStmt>
         <sourceDesc>
            <bibl>
               <ref
                  target="http://artflsrv02.uchicago.edu/cgi-bin/philologic/navigate.pl?bleue0411.1"/>
               <title>Les quinze effusions du sang de nostre sauveur</title>
               <author/>
               <publisher>Edme Briden</publisher>
               <pubPlace>Troyes</pubPlace>
               <date when="1592-1629">entre 1592 et 1629</date>
            </bibl>
         </sourceDesc>
      </fileDesc>
   </teiHeader>
   <text>
      <body>
         <p>
            <lb/>LES QVINZE EFFVSIONS
            <lb/>DV SANG DE
            <lb/>nostre Sauueur &amp;
            <lb/>Redempteur Iesus-Christ.
            <lb/>A TROYES,
            <lb/>Chez Edme Briden, demeurant
            <lb/>ruë nostre Dame.
            <lb/>La premiere effusion.
            <lb/>IE vous loüe &amp; remercie mon Sauueur &amp; Redempteur Iesus-Christ, de ce que
            vous respandistes vostre precieux sang en vostre tendre ieunesse, apres vostre Natiuité,
            quand vous fustes circoncis selon la loy, pour l'amour de moy. Omon Dieu, ostez de
            moitout ce qui me peutnuire au corps &amp; ál'ame, &amp; me pardõnez mes pechez desquels
            ie n'ay point eu de repentãce, ne fait digne satisfaction au temps de ma ieunesse, &amp;
            vous prie Seigneur, que vueillez appliquer le merite &amp; satisfaction de vostre
            tresprecieux sãg espãdu, &amp; tresdouloureuse passiõ, aux ames de mes parens &amp;
            amis: comme aussi à toutes les ames qui sont detenues au feu de Purgatoire, &amp; par
            vostre bonté les vueillez deliurer. Amen. Pater noster. Aue Maria.
            <lb/>La deuxiesme effusion.
            <lb/>IE vous loue &amp; remercie mon Sauueur Iesus-christ, de ce que vous respandistes
            vostre tresprocieux sang, quand vous estiéz en oraison au iardin d'Oliuet, suant sang
            &amp; eau: tellement qu'il degoutoit de vostre precieux corps dessus la terre: ie vous
            supplie: qu'ill vous plaise oster de moy toute iniquité: &amp; me donner deuotion &amp;
            confort en toutes tribulations: &amp; exaucez mon oraison: pour l'amour de vostre
            saincte mere: &amp; vueillés appliquer le merite &amp; satisfaction de vostre
            tresprecieux sang espãdu: &amp; treí douloureuse passiõ aux ames de mes parens &amp;
            amis: &amp; aussi à tous les fideles Chrestiens: encores non assez purgés &amp;
            sanctifiés: qui sont au feu de Purgatoire: en allegeãt leurs peines: &amp; vueillés nous
            donner à tous ensemble le repos perdurable en la gloire eternelle. Amen. Pater. Aue.
            <lb/>La troisiesme Effusion.
            <lb/>MOn benist Sauueur Iesus-Christ: ie vous loue &amp; remercie: de ce que vous
            respandistes vostre precieux sang, quãd les felons iuifs vous prindrent &amp; tirerent
            les cheueux de vostre benist chef, &amp; la barbe de vostre menton, tellement que vostre
            precieux sang couloit en bas de vostre beniste face &amp; bouche. Ie vous prie mõ Dieu,
            par la douleur que souffristes, que vueillez appliquer le merite &amp; satisfaction de
            vostre precieux sang, à toutes les ames de mes parens &amp; amis, &amp; à tous bons
            Chrestiens, qui sont au feu de purgatoire, en leur pardonnant toutes leurs fautes: &amp;
            vueillez nous donner à tous ensemble le repos perdurable. Amen.
            <lb/>La quatriesme effusion.
            <lb/>IE vous loue &amp; remercie mon Sauueur &amp; Redempteur Iesus-Christ, de ce que
            vous respandistes vostre precieux sang, quand les felons iuifs vous lierent tout nud à
            vne Colonne, battirent &amp; detrancherent vostre douce chair à grands coups de verges,
            fouets, &amp; escourgees, tant que vostre precieux sang couloit, &amp; degoutoit de tous
            vos membres. Ievous prie mon Seigneur Dieu, par la grande douleur que vous souffristes,
            que vueillez garder &amp; deliurer mon ame des liens perpetuels d'enfer, &amp; de tous
            mes ennemis visibles &amp; inuisibles qu'ils ne puissent auoir puissance sur moy. Et
            aussi ie vous prie que vueillez appliquer le merite &amp; satisfaction de vostre
            trelprecieux sang espandu, &amp; passion aux ames de mes parens &amp; amis trespassez.
            Amen. Pater.
            <lb/>La cinquiesme effusion.
            <lb/>IE vous remercie mõ Sauueur Iesus christ de ce que vous respandistes vostre
            precieux sang, quand les felons iuifs battirent &amp; flagellerent de verges vne corps,
            tellement qu'il n'y auoit rien dotier, depuis la plãte des pieds, iusqu'au sommet de la
            teste: &amp; puis apres Pilate vous vint monstrer aux iuifs, en disant: Voicy l'homme.
            Ie vous prie mon Dieu, par icelle douleur (&amp; en l'honneur de toutes vos playes) que
            me pardonniez tous les pechez que i'ay commis de mõ vicieux corps, &amp; vueillez
            prendre &amp; receuoir celle peine pour tous mes pechez: &amp; ne laissez iamais
            descedre mon ame en peine perpetuelle &amp; vueillez appliquer le merite &amp;
            satisfactiõ de vostre precieux sang espandu, &amp; passion aux ames de mes parens &amp;
            amis trespassez. Amen. Pater noster. Aue Maria.
            <lb/>La sixiesme effusion.
            <lb/>OMon benist Sauueur &amp; Redempteur Iesus Christ, ie vous remercie de ce que vous
            respandistes vostre precieux sang quand les felons iuifs mirent dessus vostre chef vne
            courõne d'espines, &amp; frapperent dessus de bastons, tant que les branches &amp;
            espines percerent le sommet de vostre teste: &amp; entrerent en vostre cerueau, si
            profondement que le precieux sang couloit dessus vostre beniste face: &amp; cracherent
            au visage, &amp; vous meurdrirent en telle sorte, que sembliez plustost estre lepreux
            qu'homme sain. Ie vous prie mon Seigneur Dieu par icelle grande douleur que vous
            souffristes, que me vueillez pardonner tous mes pechez, &amp; aussi à tous mes parens
            &amp; amis tres passez. Amen. Pater noster. Aue Maria.
            <lb/>La septiesme effusion.
            <lb/>IE vous loue &amp; remercie mon Sauueur &amp; Redempteur Iesus-Christ, de ce que
            vous respandistes vostre precieux-sang, quand il fallut aller pour receuoir la mort,
            &amp; porter la Croix sur vostre corps tout froissé, nauré &amp; plein de playes:
            laquelle estoit si grande &amp; pesante, qu'elle vous faisoit quasi baiser la terre.
            Vostre corps trembloit de peine &amp; trauail, &amp; vostre chair estoit attachee à la
            croix, &amp; estiez tiré auant d'vne grosse corde, pour vous faire porter ce pesant
            faix. Omon Dieu par icelle douleur &amp; peine, donnez moy grace qu'en ce monde, ie
            puisse porter vostre croix, &amp; toutes mes afflictions perturbations &amp;
            tribulations, soyent spirituelles, corporelles, ou temporelles, que ie ne sois iamais
            separé de vous, &amp; vous plaise nous donner à tous le repos eternel. Amen. Pater
            noster. Aue Maria.
            <lb/>La huictiesme effusion.
            <lb/>IE vous loue &amp; remercie mon Seigneur &amp; Redempteur Iesus-Christ, de ce que
            vous respandistes vostre tresprecieux sang, lors que les felons iuifs vous eurent mené,
            là où ils vous vouloient mettre à mort, &amp; vous despouillerent de vostre robbe,
            laquelle tenoit si fort à vostre corps, que de rechef vous souffrites nouuelle peine,
            tant que le sang couloit dessus la terre, en grande abondance. Ie vous prie mõ Seigneur
            Dieu, par icelle grande peine &amp; douleur que souffrites alors, que me pardonniez tous
            mes pechez: &amp; ne me laissez pas nud au iour du iugemet deuant vous, vous suppliant
            tres humblement, d'appliquer le merite &amp; satisfaction de vostre tresprecieux sang
            espandu, &amp; passion aux ames de mes parens &amp; amis trespassez. Pater noster. Aue
            Maria.
            <lb/>La neufiesme effusion.
            <lb/>OMon Redempter &amp; Sauueur Iesus-christ, ie vous remercie, de ce quevous
            respãdistes vostre precieux sang, quand vostre tressainte main senestre fut clouee en la
            croix d'vn clou de fer. Ie vous supplie mon Dieu, par la grande peine &amp; douleur que
            souffrites, quand ils frapperent tant de fois sur le clou d'vn marteau, tãt que vostre
            precieux sãg couloit aual, que me vueillez pardonner tous les pechez que i'ay commis,
            &amp; ne me laissez iamais aller triste deuant vous &amp; ie vous prie pour les ames de
            tous mes parens &amp; amis, &amp; pour toutes les ames des fideles trespassez, qu'ils
            puissent par vostre saincte bonté, auoir la ioye perdurable, leur appliquant le merite
            &amp; satisfaction de vostre tres douloureuse mort &amp; passion. Amen. Pater noster.
            Aue Maria.
            <lb/>La dixiesme effusion.
            <lb/>IE vous loue &amp; remercie mon Saùueur &amp; Redempteur Iesus-Christ, de ce que
            vous respandistes vostre precieux sang, lors que les felõs iuifs voulurent clo uer à la
            croix vostre main dextre: Adõc lierent vostre corps, &amp; l'alongerent, tellement, que
            toutes les veines &amp; nerfs rompirent: &amp; adonc cloue rent vostre main dextre à la
            Croix.
            <lb/>Le clou estoit grand &amp; gros, &amp; vous fit si grande peine, que le sang yssit
            en abondance. Ie vous prie mon Dieu, que me vueillez pardonner tous mes pechez, que i'ay
            faits &amp; commis de mon vicieux corps, &amp; vous prie aussi mon tres cher Seigneur,
            que vueillez appliquer le merite &amp; satisfaction de vostre precieux sang, à toutes
            les ames de mes parens &amp; amis, qui sont au feu de purgatoire. Amen. Pater noster.
            Aue Maria.
            <lb/>L'vnziesme effusion.
            <lb/>IE vous loue &amp; remercie mon Sauueur &amp; Redempteur Iesus-Christ, de ce que
            vous respãdistes vostre precieux sang, quand les felons iuifs, par grande mauuaistié,
            ficherent dedans vostre pied dextre vn gros clou. Ie vous prie mon Dieu, par icelle
            grãde peine &amp; douleur, que me par donniez tous les pechez que i'ay commis, contre
            vostre saincte volonté, &amp; contre mon prochain, &amp; m'aidez, que de mes pieds, ie
            ne puisse iamais cheminer àl'encontre de vostre volonté: &amp; vous prie par la vertu du
            precieux sang, que alors respandistes, qu'il vous plaise me secourir &amp; ayder, quand
            mon ame partyra de ce monde: Aussi mon Dieu ayez pitié des ames de tous mes parens &amp;
            amis, tant viuans que trespassez. Amen. Pater noster. Aue.
            <lb/>La douziesme effusion.
            <lb/>IE vous loue &amp; remercie mon Sauueur &amp; Redempteur Iesus-Christ, de ce que
            vous respandistes vostre precieux sang, alors que les felons iuifs voulurent clouer
            vostre pied senestre: car adonc vous attacherent par si grande felonnie, que le sang
            couloit de tous costez: &amp; lierent de cordes vos benists pieds &amp; vous tirerent si
            rudement que vous fustes par dedans vostre corps, tout rompu &amp; deschiré. Ie vous
            prie que vueillez tirer à vous les pieds &amp; les affections de moname: afin que ï aye
            entiere veuë de vostre beniste face: &amp; vueillez pardonner à tous mes parens &amp;
            amis, &amp; tous bons Chrestiens trespassez, &amp; vueillez nous donner à tous ensemble
            la ioyes sãs fin, par le merite de vostre tressainte &amp; tres amere passion. Amen.
            Pater. Aue.
            <lb/>La treziesme effusion.
            <lb/>OMon Redempteur &amp; Sauueur Iesus-christ, ie vous remercie, que vous respandistes
            vostre precieux sang, quand les felons iuifs planterent &amp; dresserent vostre croix,
            vous y estant attaché &amp; cloué. Las! vostre precieux corps y souffrit grãde douleur:
            car toutes vos playes recommencerent à saigner, plus que deuant, &amp; estant ainsi
            estenduen la croix, vous priastes vostre pere, pour ceux qui vous crucifioient. Vous
            recõmandastes vostre beniste mere, à vostre tres cher Disciple, S. Iean l'Euangeliste
            &amp; donnastes au bon larron vostre Paradis. Ie vous prie Seigneur mon Dieu, qu'il vous
            plaise le nous donner à tous, comme vous l'auez promis à vos bien-aimez &amp; esleuz,
            comme aussi d'appliquer le merite &amp; satisfaction de vostre precieux sang espandu
            &amp; tres douloureuse passion. Amen. Pater Aue.
            <lb/>La quatorziesme effusion.
            <lb/>IE vous loue &amp; remercie mõ Sauueur &amp; Redempteur Iesus christ, de ce que
            vous respãdistes vostre precieux sang, quand vostre benist cœur fut penetré en vostre
            corps, de tresgrande douleur, &amp; feistes vostre testament, &amp; recõmandastes vostre
            ame, és mains de vostre Pere, Dieu eternel. Vous estiez priué de tous vos membres, sinon
            de la langue, de laquelle vous priastes pour les pauures pecheurs, puis en grande
            clameurs &amp; pleurs, criastes à haute voix. Tout est parfait &amp; consommé Ie vous
            prie mon Dieu, par la douloureuse peine, &amp; effusion du sang, qu'auez respandu pour
            moy, &amp; pour nous tous, qu'il vous plaise nous pardonner nos pechez, apliquãt par
            vostre bonté &amp; grace, le merite &amp; satisfaction d'iceluy sang espandu, aux ames
            de mes parens &amp; amis trespassez. Amen. Pater noster. Aue Maria.
            <lb/>La quinziesme effusion.
            <lb/>IE vous loue &amp; remercie mon Sauueur Iesus-christ, de ce que respandistes vostre
            precieux sang, quand le cheualier Longis perça vostre costé d'vne lance, tellemet que
            sang &amp; eau en yssit tres-abondamment, &amp; est bien probable qu'en decoula sur
            vostre beniste mere, &amp; en ses habillemens. Omon Dieu espoir de tout le monde,
            Createur &amp; gouuerneur des creatures, qui par grand amour auez voulu souffrir telle
            douloureuse mort si honteuse, puis vous laisser descedre de la croix tout mort, par les
            mains de voz bons amis, &amp; aussi vous redre entre les bras de vostre dolente &amp;
            triste mere, qu'il vous plaise nous deliurer de la mort eternelle. Omon Dieu, ie vous
            prie que me pardonniez mes pechez, &amp; que ie puisse receuoir vostre corps en viande
            spirituelle &amp; vostre sang en breuuage contre la faim &amp; soif eternelle de mon
            ame. Amen. Pater noster. Aue Maria.
            <lb/>Oraison à nostre Seigneur Iesus Christ, &amp; à la glorieuse Vierge Marie.
            <lb/>IEsus Christ de la diuine puissãce, fils de Dieu le Pere omnipotent. Vous qui estes
            Dieudes Anges fils de la glorieuse Vierge Marie, à ceste presente necessité, vous plaise
            ayder à vostre pauure creature, indigete que ie suis. O vierge Marie, mere de Dieu, Dame
            precieuse, digne de toute louange, priez vne fils pour moy. Vous qui estes mere des
            Anges &amp; Archanges, fleur des Patriarches, la dilection des Apostres, esperance de
            gloire, ornement des Vierges O Vierge, ie vous prie que ne me laissez à l'heure
            espouuentable, que l'ame de mon corps sortira, que ie puisse deuant vostre fils venir,
            &amp; que ie soye digne d'auoir la gloire perdurable sans fin. O estoille de Mer,
            consolation &amp; aduocate pour les pauures pecheurs, priez luy qu'il ayt mercy de moy.
            Dame saincte Marie, mere de Iesus-Christ, port de salut, esleüe sur toute nature, pomme
            de douceur, Princesse des élemes, Esperance des bons chrestiens, Fontaine de pitié, Chef
            de Virginité, sur tous les Anges, conuersant auec les Archanges. Temple &amp; Palais, ou
            sõt les vertuz de toutes creatures sainctes. Vous estes Dame de douceur, repos des
            trauaillez, en vous se resiouissent tous Anges &amp; Archanges. Dame de misericorde,
            plaise vous tenir sur moy, vos œils misericordieux. En vos mains (apres Dieu) ie
            recommande mon corps, mõ esprit, mes actes &amp; pensees, afin qu'elles soyent disposees
            selon sa volonté, au salut de moname. Ainsi soit il. Pater noster. Aue Maria. Credo in
            Deum, &amp;c.
            <lb/>FIN. </p>
      </body>
   </text>
</TEI>
