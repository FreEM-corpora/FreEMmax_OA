<?xml version="1.0" encoding="UTF-8"?>
<?xml-model href="../../ODD/out/ODD_clean.rng" type="application/xml" schematypens="http://relaxng.org/ns/structure/1.0"?>
<?xml-model href="../../ODD/out/ODD_clean.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Légende et vie chrestienne</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <ref target="http://artflsrv02.uchicago.edu/cgi-bin/philologic/navigate.pl?bleue0411.2"/>
               <title>Légende et vie chrestienne</title>
               <author/>
               <publisher>Estienne de la Hupro...</publisher>
               <pubPlace>Troyes</pubPlace>
               <date when="1598">1598</date>
            </bibl>
         </sourceDesc>
      </fileDesc>
   </teiHeader>
   <text>
      <body>
         <p>LEGENDE ET VIE CHRESTIENNE DV GLORIEVX AMY ET CONFESSEVR du souuerain Dieu vinant,
            Monsieur sainct Auy, patron de l’Eglise &amp; paroisse d’Ais en Othe, au diocese de
            Troyes en Champagne, extraicte d’vn liure fort ancien escrit à la main, &amp; du tome 3
            des oeuures de. F. L. Surius, Chartreux. Fueillet. 792. Dieu est admirable en ses
            Saincts. psalme. 67. Louez Dieu en ses Saincts. Psalme. 150. La feste de Sainct Auy
            Confesseur, est le dix septiesme iour de Iuin. A TROYES. De l’Imprimerie d’Estienne de
            la Huproye le ieune. 1598. Premier Chapitre. LE glorieux Confesseur &amp; Amy de Dieu,
            Monsieur S. Auy, à esté n’ay en la noble &amp; chrestiẽtne Cité D’orleans, au Royaume de
            France, son pere estoit du pays de Beaulse, &amp; sa mere de la ville de Verdun, au
            Duché de l’orraine, les noms desquels n’auons peu trouuer, Or comme l’on dict
            vulgairement, la faim chasse le loup hors du bois, fut cõtraincte icelle mere (sortie de
            pauure lignage, toutes-fois tenoit la vraye, ancienne Religiõ, Catholique) de vuyder le
            pays de L’orraine, a cause, &amp; pour la rigueur ou de lextreme famine ou de la malice
            des guerres intestines, &amp; ciuiles, &amp; cõme diuinemẽt inspiree esleust &amp;
            choisist pour lieu de refuge la ville D’orleans, ou y estant se mist a seruir chez
            quelques honnestes &amp; Catholiques Bourgeois, a celle fin qu’en leurs faisant, bon,
            honeste, &amp; fidelle seruice peult honestement gaigner sa vie, selon l’ordonnance de
            Dieu. Mais combien que ceste vettuense fille, &amp; sage seruante, fut destituée des
            biens de ce mõde, &amp; comme vne esclaue, si estoit elle libre &amp; fiãche de
            naissance &amp; de merite, car sa vie estoir bõne, saincte, exemplaire, &amp; agreable a
            Dieu Souuerain Createur, &amp; sans aulcune Reprechension deuant le monde (chose bien
            rare en nostre miserable &amp; deplorable siecle) &amp; si craignoit tant de faire ou
            dire aulcune chose cõtre Dieu, &amp; raison. Apres quelle seruit fidellemẽt fut
            conioincte par mariage auec vn homme, du fertile &amp; gras pays de Beaulse, lequel
            estoit Catholique, aymant &amp; craignant le tout puissant Seigneur, &amp; vray Dieu la
            renommée duquel estoit bõne entre les Bourgeois de la ville D’orleans. O bonne &amp;
            sincte recontre de ces deux excellentes personnes, lesquelz iaçoit qu’ls fussent pauures
            pour le regard des biens terriens, si estoient ils attendans en richesses spirituelles,
            en foy, esperance, charité, patience &amp; benignité, qui sont thresors inestimables,
            Ilz cheminoient en la voye des Sainctz cõmandemẽs de la loy de Dieu, sans querelle ou
            diuorce, au moyen dequoy la benediction celeste leurs fut dõnée, en ce que de leur
            sainct mariage (qui est l’vn des sept Sacremens, que nostre Dieu &amp; Seigneur
            Iesus-christ, à institué pour l’ornement de sa bien aymée, &amp; chaste espouse,
            l’eglise Catholique, Apostoblique, &amp; Romaine) sortie &amp; nasquist, ceste
            tres-belle &amp; esteincelante perle precieuse Mõsieur Sainct Auy, amy &amp; Cõfesseur
            de Dieu grand secours &amp; ayde du peuple chrestiẽ affligé, comme par cy apres sera
            demonstré aux lecteurs beneuoles. Sa mere l’enfanta de nuict, &amp; a l’instant de la
            natiuité de ce Sainct enfant, fut veue en la chambre vne grãde clarté &amp; bien
            lumineuse que mesme les obstetrices, autrement les bailles, ou sages femmes le recepuant
            furent toutes couuertes de splendeur, non sans estõnement &amp; merueilleuse paour elles
            iettant la veue sur la face de l’enfant nouueau n’ay, esleu de Dieu pere des lumieres,
            pour estre en sa vie comme vn azuré astle, a illuminer les coeurs de ceux qui cheminent
            aux obscures tenebres d’ignorance, &amp; de pechez, pour les addresser par la lumiere de
            la foy, &amp; par les rayons du Soleil de iustice, en la voie de salut eternel apres la
            cour se dc ceste mortelle vie. Ceste clarté ainsi apparue demonstroit éuidemment comme
            nostre dieu, vraye lumiere indeficiente, &amp; inaccessible, que nul homme viuant ne
            peult auec l’oeul corporel voir ne comprendre, sanctifioit par sa diuine grace ce
            nouueau nez enfant, pour luy seruir en toute saincteté &amp; iustice, non pour vn an ou
            deux, mais tous les iours de sa vie en sa saincte maison, colonne &amp; firmament de
            verité, L’eglise Catholique, hors laquelle il ny a aucune asseurance de salut, &amp;
            Dieu tont puissant qui seul faict oeuures admirables, des petites choses en faict de
            grãdes &amp; signalées, choysist &amp; eslit les petis &amp; humbles a grands estats
            &amp; dignités contre l’opinion &amp; iugement humain, manifesta en diuerses manieres
            comme il auoit esleu ce sainct enfant Auy, car il estoit plein de sainctes &amp; rares
            vertus par lassistãce de la grace du Sainct Esprit, qui ne veult habiter en vne ame
            malenote &amp; vn corps subiect a pechez. Quoy voyant les pere &amp; mere de S. Auy,
            donnoient louange &amp; benediction au Souuerain Createur auec autant d’allegresse
            d’esprit que l’õpeult estimer, lesquels auec tout soin &amp; diligẽce paternelle &amp;
            maternelle respectiuement, en tel cas requise, le nourrirent &amp; a fort quil croissoit
            en aage l’endoctrinerent &amp; enseignerẽt les principes de la foy Catholique, comme y
            estant necessairement &amp; absolumẽt obligés, selon l’ordõnance ecclesiastique: &amp;
            sçauoient iceux bõs pere &amp; mere de S. Auy, que biẽ heureux est celuy qui porte joug
            de Dieu des son adolescence, &amp; que le joug de nostre Seigneur &amp; maistre, est
            doulx &amp; suaue a porter. 2. Chapitre, Ayant iceluy amy de Dieu attaint l’aage de
            discretion &amp; vsage de raison, commença a fuyr les vanitez du monde, croyoit que s’il
            aymoit delices &amp; folies vituperables du siecle, ne pourroit estreñmé escolier de
            nostre Sau lueur. Partant il proposa en soymesme de se retirer de la cõpagnie des hõmes
            corrõpus, &amp; par deuotion entra en l’estat de saincte religiõ affin de vacquer auec
            plus grãde liberté a la vie contẽplatiue. Aagé qui fut de quatorze ans receut l’habit de
            saincte cõuersation au monastere nommé Mictainense, ou presidoit alors vn venerable,
            &amp; deuost pere Abbé, hõme plain des vertus: bon seruiteur de Dieu, accompagne de
            certain nombre de Moynes non dissolus ne vagabonds, mais obeyssans &amp; assidus au
            seruice de Dieu, tant de iour que de nuict. Ce sainct amy de Dieu, reuestu de la robbe
            monachiale auec la tonsure decente &amp; requise a tel sainct astat, se randit
            totallemẽt &amp; se rengea a l’obeyssance de son pere Abbé, en toute humilité, sans
            aucun contredict, car il sçauoit que dict la saincte escripture. C’est cõme le peché
            d’enchantement que de repugner, &amp; comme le peché d’idolatrie que de ne vouloir
            obtemperer, &amp; non seullement a son superieur mais aussi a tous les Religieux du
            monastere, tant estoit pure la simplicité de son esprit, l’ayant bien apprinse en
            l’escole de verité infalible qui dict, Apprenez de moy qui suis debonnaire &amp; humble.
            Bien heureux sont les debonnaires, car ilz possederont la terre des viuans, qui est le
            Royanme des cieulx. Vray est que ce sainct personnage &amp; bon Religieux Sainct Auy,
            pour ses rares vertus fut par quelques moynes poursuiuy du vent d’enuie l’apelloient
            sot, badin, beste brute, &amp; telles semblables paroles outrageuses, contre quoy il fut
            armé de la vertu de patience, armure tresnecessaire a tous fidelles Chrestiens, &amp;
            principalement aux professeurs de la vie monastique. Il ne murmuroit contre ses freres,
            car il n’ignoroit que le murmure cloistrial ne proffite de rien, mais ce vice tãt odieux
            apporte quant &amp; quant soy beaucoup de dommage, cõme ce S. personnage auoit leu que
            l’escole Apostolique deffend expressemẽt le murmure, remettant deuant les yeulx des
            murmurateurs, la punition faicte du peuple des Hebreux par les serpens mortiferes pour
            ce qu’ils auoient murmurés au desert, entre autres vertus desquelles S. Auy estoit aorné
            c’est que secrettement il distribuoit aux pauures vne grande partie de son disner, &amp;
            le plus souuent en ieunant espargnoit de son ordinaire pour en faire aumosne aux
            souffreteux, &amp; s’il en veoyt quelqu’vn estre nud, il se despuilloit des habits quil
            portoit soubz son grand habits, &amp; l’en reoestoit, tant il estoit embrazé du feu de
            charité enuers son prochain. 3. Chapitre. En ensuyuant ceste tant vertueuse maniere
            viure le S. Amy de Dieu proposa en soymesme se retirer en lieu desert, pour mieux
            continuer en la vie contẽplatiue qu’il auoit choisi pour la meilleure ce qu’il a faict
            en ceste façon, assçanoir, comme il seruoit sidellemẽt &amp; humblemẽt son Pere Abbé de
            chambrier, apret auoir mis les clefz du couuẽt soubz le cheuet du lict dudict pere Abbé,
            soudaĩ S. Auy s’en alla dresser vn petit tugurion, enuirõ cinq lieues loing du
            monastere, ou il demoura assez bonne espace de tẽps seul vacquant a prieres &amp;
            deuotions. Le pere Abbé se leuãt a l’heure de Matines, comme estoit sa coustume: &amp;
            prins sa ceinture sur sa robbe, il enrtẽdit le son des clefz qui tomberent bas, ce qu’il
            l’estonna na doubtant toutes-fois que son chambrier &amp; bon Religieux S. Auy, feust
            sorty dehors le monastere au temps de le nunict, parquoy apres matines, iceluy pere Abbé
            visita non seullement la chãbre ou souloit loger au dortois, le S. Amy de Dieu, mais
            aussi toutes les autres chãbres de ses moynes, &amp; toutes les officines de l’abbaye,
            auec tristesse &amp; fascherie, ce pendant son labeur fut vain, car il ne trouua pas S.
            Auy. Apres cela, aduint que le bon Pere Maximinus eust accomply le cours de sa vie, ayãt
            en toute diligence &amp; solitude, exerce l’office &amp; dignité Abbatiale audict
            monastere, y viuant &amp; faisant viure estroictement selon la discipline &amp; reigle
            monastique à tous ses moynes, rendit l’ame a Dieu, non sans grandes pleurs &amp; regrets
            do to9, &amp; que son corps fut honorablemẽt mis en la sepulture chrestienne auec ses
            predecesseurs peres, Il fut question de proceder a électiõ ca nonicque d’vn successeur
            pere Abbé, de peur que tel corps ne fust acephalicque, c’est a dire sans chef principal
            trop long emps ne demourast, prevuoyant qu’il y a peril, ou y a trop longue attente.
            Tous les moynes doncques de l’abbaye, ainsi orphelins &amp; delaissez de leur bon pere
            Abbé Maximinus, se mirent en oraison, supplians tous vnaniment la majesté diuine leurs
            inspirer par la grace du S. Esprit, a eslire pour pasteur, chef, &amp; pere, vn qui soit
            digne &amp; y doine de prendre la croce Abbatiale, a celle fin que le seruice de Dieu
            tant iour que nuict soit bien accomply, &amp; l’estat de saincte Religion selon les
            statuts &amp; ordonnances maintenu. Ainsi que les Moynes capitulairemẽt assem blez pour
            audiser aux affaires vrgentes, &amp; proceder canonicquement a l’election d’vn chef,
            pasteur, &amp; Abbé, en leur communaulté furent tous inspires d’eslire S. Auy,
            non-obstant quil fut absent, considerans qu’il estoit de leurs corps &amp; tres digne de
            l’estat de Prelature, &amp; furent quelqv’uns de leur chapitre deputez pour l’aller
            cercher, luy signifier ce qui s’estoit passé, tant au deces du Pere Maximinus, qu’a
            l’election de sa personne, pour succeder en la charge, &amp; le prier instamment ne
            vouloir contredire au sainct Esprit lequel de sa grace celeste, auoit inspiré tous les
            Religieux voçaux &amp; capitulans, à donner leurs voys suffrages mutuel consentement,
            pour leslire Abbé legitime du monastere. Allors ce venerable Pere esleu, Sainct Auy,
            homme tres humble ainsi trouué &amp; saule, commença à souspirer, ne desirant les
            charges, &amp; moins les honeurs: proposa de rechef en soymesme de s’absenter encores
            plus loing: auoit pour toute compagnie vn seul seruiteur &amp; se contenter pour son
            habitation d’vn rocher haut &amp; droit, couuert d’vn liaire, au territoire nõmé
            Pictiaca, assez prest d’vne forest. La arriuãt sainct Auy, commẽça à edifier vn petit
            tugurion couuert descorces d’arbres, à cele fin que la estant (comme exilé de sa propre
            intẽtion, &amp; sequestre de la frequentation humaine) plus facilement il vaquast à
            contemplation. Long temps ce sainct homme demeura incogneu aux Habitans de la cõtree,
            gẽs plus curaux &amp; addõnez à leurs propres commoditez, qu’aux choses celestes, chose
            trop claire à veoir en maints lieux pour le iourd’huy: ce pendant, il se contentoit pour
            son viure quotidien, des fruicts tels que produisoiẽt les arbres fruictiers, ores que
            sauuages d’icelle forest ou il s’estoit retiré en hermitage &amp; exil. 4. Chapitre. Or
            comme il y auoit en la forest grande quantité de gland pour la nourriture du bestial
            copieux appartenant aux manans du pays. Aduint que deux hommes deputez à la grade
            commune des bestes tracassant ça &amp; la, par le lõg &amp; trauets du bois, l’vn
            d’iceux (qui de long temps auoit par accidẽt de maladie perdu la parole) suyuit pas à
            pas son compagnõ, pour cercher quelques animaux esgarees du troupeau, ayans en leurs
            mains des falots allumez au temps de la perse nuict, perdirent le trot de la beste à
            cause de la pluye, au moyen de laquelle le feu fut estaĩct, &amp; iceux cheminans en
            tenebres de la nuict obscure, ne pouuant trouuer du feu à leur soubhaict pour allumer de
            rechef leurs falots esteincts: ils auoient ce pendãt fort grand soucy des troupeaux,
            craingnans les perils assez communs &amp; frequents qui arriuent inopinemẽt: Mais voicy
            que soudainement ces deux homes apperceurent de loing la clarté du feu comme vne belle
            estoille bien reluisante, &amp; le muet s’auança diligemment au lieu ou estoit le feu,
            desirãt par sig ne en auoir l’vsage, le lieu ou telle clarté bien lumineuse estoit
            apparuë, est oit la demourance de l’amy de Dieu sainct Auy. Le muet heurta à la porte en
            balbultains, monstroit par signes que son falot estoit esteinct, &amp; qu’on luy donnast
            du feu pour l’allumer, &amp; de poursuiure la perte par le bois. L’homme de Dieu
            monsieur Sainct Auy, voyãt c’est homme comme deffiguré, la face fort crasseuse &amp;
            noire, auec lõgue cheueleure, &amp; presque tout nud arriuer à son tugurion &amp;
            hermitage, à heure indeuë, c’est asçauoir, en plaine nuict, fut esmeu &amp; esmerueillé,
            estimant veoir vn hideux mõstre ou bien l’ennemy de nature, Sathan s’apparoistre à luy
            pour le temps. Incõtinent se voulut armer des armes Chrestiennes, &amp; s’alla
            prosterner en prieres &amp; oraisons, comme c’estoit la bonne &amp; louable coustume de
            sainct Auy, d’auoir recours &amp; son refuge au Souuerain Dieu, adiuteur aux
            tribulations. Il pria auec larmes &amp; pleurs ameres qu’il peut scauoir si c’est homme
            estoit poulsé du bon ou du mauuais esprit, &amp; à qu’elle fin il estoit arriué au lieu.
            Apres que son oraison fut faicte en telle mode &amp; façon (cõme dict est) se leua
            dessus la terre, ou il s’estoit hũblement prosterné, s’approcha pres de l’hõme muet,
            &amp; aussi deffiguré, se signa du signe salutifere de la Croix, &amp; ouurant sa bouche
            commẽça à parler à c’est homme incogneu en telle forme. le t’adiure par le fils de DIEV
            tout puissant nostre Seigneur IESVS Christ crucifié, que tu ayes à me dire qui tu es
            arriué à mon hermitage &amp; de qu’elle genre de mõstre tu sois: pourquoy tu habite en
            ces forests espaisses esloignees de la frequentation des hommes: Voicy que soudainement
            la langu de c’est homme par si longue espace de temps priué de la parole, fut relachee
            au commandement du sainct homme: &amp; comme renaissante en sa bouche, commença à parler
            distinctement, dict la cause pour laquelle il s’estoit acheminé au lieu necessairement,
            declara qu’il auoit plus &amp; d’auantage receu qu’il n’esperoit, car son intention
            premiere, estoit de demander du feu pour allumer son falot estinct, &amp; non autre
            chose: mais qu’il remportoit sans aucun pris le benefice de la langue restitue, &amp; de
            si long temps destituë. Ice luy donques sentans la saincteté &amp; vertu de sainct Auy,
            hommes de Dieu, se ietta par terre à deux genoux deuãt luy, en rendant graces, &amp; le
            remerciant de telle inopinee medecine luy estre exibee. Ce neantmoins l’amy de Dieu,
            entendant que c’est hõme n’estoit tant enuoyé que de son cõpagnon cõme de Dieu mesme, en
            ce lieu, se resiouyt grandement d’vne liesse inestimable, &amp; donna uouange &amp;
            benediction à la supreme majesté diuine, embrasse c’est homme, le signant du Signe
            admirable de la Croix, luy dõna du feu pour por ter à la recherche de la beste esgaree,
            ainsi se departit-il d’auec le Sainct homme en bonne conualescence, qui avoit abordé la
            en si piteux estat cy dessus mentionné. 5. Chapitre. Les armalles ce pendãt estoient ça
            &amp; la escartees par le bois, &amp; cõme perdues: apres quoy le compagnon de l’homme
            susdict couroit, ne pouuãt recognoistre (à cause de l’obseurité de la fascheuse nuict
            les traces &amp; sentiers par l’ombrageuse forest) ou les bestes auoient passees: mais
            il entendit vne voys resonnante &amp; esclatante au dedans des buyssons, cõme s’il eust
            ouy la voix de son compagnon, l’appellant par plusieurs &amp; reiterees fois par son
            propre nom. Entendant doncques ceste nouuelle vois, fut grandement estonné &amp;
            esmerueillé de celuy, ou qui auroit rendu le parler à son compagnon, au precedant muet,
            ou par clameurs tant frequens &amp; importuns osast l’appeller, ou bien qui seroit celuy
            incogneu qui en tel temps fascheux auroit entré dedans la forest. Iceluy en telles
            pensees se tenãt quoy soubs vn arbre fueillu &amp; bien haut, apparoist la resplendeur
            de feu, &amp; si tost cogneut que c’estoit son compagnon, lequel s’estoit depuis peu de
            temps retiré de luy pour aller apres les bestes esgarees: &amp; comme il l’eust veu
            ainsi bien &amp; distinctement parler, il l’accolla, luy donnant le baiser de paix &amp;
            de congratulation, ploura de ioye, en luy demandant comme il auoit la langue desliee,
            &amp; n’estoit plus comme au precedant muet, qui estoit le bon &amp; expert medicin
            qu’il l’auoit tant bien guary, dõt il recogneut par sa glorieuse responce la force de la
            diuine vertu conferee, non à tous hommes indiferemment, mais à ceux qui estoient esseus
            &amp; chosis de Dieu, pour secourir aux pauures &amp; deplorables langoureux humains.
            Par ordre cestuy cy recita à la verité toute l’affaire, dont fut bien ioyeux en
            remerciant Dieu nostre Createur de ses grace. 6. Chapitre. La fascheuse nuict passee,
            &amp; le soleil se leuant les deux hõmes establis à la garde commune du bestial,
            proposerent entre eux, &amp; delibererent se transporter ensemblement au lieu ou se
            retiroit Sainct Auy: taut pour le remercier que pour estre instruicts &amp; consolez du
            bon seruiteur de Dieu, luy firent present d’vn grand porc de leur troupeau, pour la
            santé qu’il auoit renduë: Mais pour ce que ce venerable &amp; Religieux homme Sainct
            Auy, s’estoit du tout retranché &amp; absteu de l’vsage de chair, pour viure plus
            austerement aux sainct estat de Religion canonique, refusa du rout iceluy present amené
            iusques au lieu, leurs commandans par obsecration de le remener au troupeau, &amp;
            qu’ils se donnassent bien de garde de ne reueler à homme viuant de quelque qualité ou
            condirion qu’il feust ne son nom, ne la restitution de la langue, vray miracle, ne mesme
            l’endroit dc la grande forest, ou il faisoit sa demeurance. Non obstant ce commandemens
            &amp; obsecration du sainct homme, cecy n’a peu estre longuement celé &amp; incogneu que
            la vertu celeste, par la disposition de la diuine produidence à esté cogneu &amp;
            reuelé. Car si tost que les deux hommes prindrent cõgé en toute submission de l’amy de
            Dieu, Sainct Auy, celuy qui auoit esté muet s’en alla en la maison de son pere, ou y
            estant arriué tout ioyeux, commença à dire. Mon Pere, voyez vostre fils par si long
            temps à tenu silence, estant deuenu (cõme sçauez bien de noz parẽs aussi) nõ seullemẽt
            begue, mais muet du tont. Reiouissez vous doncques &amp; veillez, de ce ie vous supplye,
            prẽdre chemin en allegresse d’esprit iusques aux bois assez proche d’ou ie viẽs de ce
            pas, à celle fin que vous voyez le bon medicin l’hõme de Dieu: qui mene vie fort
            austere, esloigné de la conuersation des hõmes. Il se nomme Auy, natif d’Orleans, assidu
            en prieres, ieusnes &amp; maceration de corps. Le pere donc, entendant si bonnes
            nouuelles recitees par la bouche de son fils iadis muet: s’arresta tout court, baisant
            son fils, l’embrassa, &amp; ploura de grand ioye qu’il auoit au coeur, tant pour la
            restauration de la langue, que pour auoir entendu la renommee tant illustre du sainct
            amy de Dieu. La mere ne fut moins ioyeuse de cenouueau message, elle desirãt ouyr parler
            son fils si propremẽt, &amp; si tost (par le vouloir de Dieu) le bruict à esté porté de
            main en main, ça &amp; la par toute la contree &amp; clymat, dõt Sainct Auy fut en
            tresgrande reputation &amp; renommee, pour la tres honorable vie chiestienne &amp;
            anachoricque qu’il menoit en la forest. De toutes parts, cy apres auoir etendu la verité
            du faict cy dessus exprimé, vous eussiez veu grãde compagnie de personnes, de tout àage,
            sexe &amp; cõdition comme court promptement au lieu, ou le glorieux Sainct Auy festoit
            retiré cõme exilé volontaire, pour mieux vacquer à la vie contemplatiue, &amp; iceux
            amenoient auec eux plusieurs personnes malades pour estre touchez de la main du sainct
            homme. lequel faisant le signe de la Croix sur eux, les guarissoit de leurs infirmitez,
            voire les plus desesperez selon le iugement humain. Tous donnoient louanges au Souuerain
            Dieu, &amp; tout puissant Seigneur, &amp; disoient. Benist soit cestuy-cy qui est venu
            en ceste contree au nom de de Dieu. O que DIEV viuant, nous faict de grands biens, en
            nous donnant vn si bon &amp; excellent Medecin, qui guarist toute sorte de maladie
            incurable par art. O heureux siecle, ô heureux pays, d’auoir present vn si sainct &amp;
            excellent personnage sainct Auy, voyãt que de tous costez abordoient troupes de peuple
            Chrestien, en la forest, tant sa saincte renommée s’espandoit par tout, delibera de
            quicter ce lieu, &amp; de nuict s’acheminer plus loing en lieu incongneu: mais les
            Prelats de la prouince qui l’hõnoroient &amp; aymoient pour ses rares &amp; excellentes
            vertus, luy signifierent par authorité, &amp; à la supplication &amp; hũble requeste du
            peuple Catholique, qu’il n’eust à s’absenter, de peur qu’il ne contristast le Sainct
            esprit qui estoit en luy: car il n’auoit l’ame mauuaise, ains crainctiue &amp; aornee de
            toute vertu. Iceluy estoit sainct hõme, nosa contreueuir aux mandemens des Prelats, car
            il n’ignoroit la peine qui est taxee par sentence de la Cour souueraine, ou il n’y à
            aucun appel ou opposition quelcõque à l’encontre des rebelles &amp; contredisans a
            l’authorité Ecclesiasticque, assçauoit l’excommunication que tour bõ Chrestien &amp;
            Catholicque doibt grandement redoutet &amp; craindre. Obeyssans donc sainct Auy,
            commença en ce lieu la à bastir vn monastere, ou receut plusieurs hõmes deuosts à
            l’habit de saincte conuersation Anacoriticque, viuans soubs le joug de discipline
            religieuse, selon la forme des premiers Hermites tresrenommez, Sainct Paul, &amp; Sainct
            Anthoine. 7. Chapitre. APres la construction du Monastere, &amp; l’institution de la vie
            reguliere, Sainct Auy fut inspiré d’aller en la ville d’Orleans, pour deliurer maintes
            personnes detenuës grisonniers: mais comme il approchoit de la ville, voicy grande
            compagnie d’habitans &amp; bourgeois Catholicques, vindrent au-deuant de luy pour le
            saluer &amp; benignement receuoir, cõme il le meritoit, &amp; amenerent quãt &amp; eux
            plusieurs languissants &amp; malades, entre lesquels y auoit vn petit enfant lequel
            auoit esté né aueugle: ils le presenterẽt aux pieds de l’amy de Dieu, le requerans tous
            instamment au nom de Dieu, auoir pitié de ce pauure aueugle né, &amp; qu’il luy pleust
            luy rendre la veuë. Sainct Auy vaincu qu’il fut des prieres de tous, imprime le signe de
            Salut, assçauoir de la Croix, sur les deux yeux de l’enfant né aueugle, lequel
            subitement fut illuminé. Duquel miracle les Pere &amp; mere, &amp; parens dudict enfant
            &amp; toute l’honnorable assistence, rendirent graces &amp; louanges à l’incõprehensible
            bõté diuine, aussi à son fidele seruiteur Sainct Auy. Ce seroit grande &amp; prolixe
            besongne, vouloir racompter par le menu &amp; par ordre tous &amp; vn chacun miracle
            qu’a faict lors, tãt en la Cité d’Orleans, qu’aux enuirons, ce Sainct homme: Car il
            estoit du tout amiable benin &amp; debõnaire enuers toutes personnes, &amp;
            principalement il se rendoit affable enuers les pauures malades: pareillement enuers les
            prisonniers enferrez és cachets des obscures prisons Royales en ladicte ville d’Orleans,
            tellement que les Iuges establis de l’authorité Royale, hommes corrompus, furent
            grandement indignez, enflez d’orgueil, qu’ils ne vouloient attendre que leurs
            prisonniers fussent demãdez par le Sainct homme, affin de iouyr de plaine liberté,
            q’ueux-mesmes les leurs exhiboient, les faisans defferrer, &amp; sortir hors des fosses
            profondes, &amp; cachets obscurs des prisons. 8. Capitre. IA n’audiẽne de vouloir en
            cest endroict passer soubs silence, vn miracle insigné qu’a faict le seruiteur &amp; amy
            de Dieu Sainct Auy, à l’endroit de la personne d’vn certain moyne, nommé Mictiaceust,
            qui estoit bien chery &amp; aymé, singulierement du bon pere: pouce qu’il l’auoit suiuy
            iusqu’aux bois, pour y viure austerement auec luy alleehé à ce faire par la bonne &amp;
            Chrestienne vie qu’il menoit, &amp; l’exẽple de seruir à Dieu en toute pureté de
            conscience qu’il monstroit à tous. Or doncques aduint que par forte maladie iceluy moyne
            agonizoit. Si est-ce que Dieu luy voulut tant faire de grace de mettre ordre à son
            faict, qu’il pria ses Confreres, bons peres Religieux, de ne vouloir inhumer son corps,
            apres que l’ame en seroit sortie, iusqu’a ce que Sainct Auy eust faict son oraison &amp;
            priere à Dieu sur sondict corps. Ce pẽdant le Sainct homme festoit bien arriere retiré
            audedans du bois (cõme il auoit ceste bõne &amp; louable coustume) pour vacquer toute la
            nuict en prieres &amp; cõtemplation, iusqu’au Soleil leuãs, parlant à Dieu, auec ferueur
            d’esprit, le rendant captif au seruice de son Createur &amp; Redempteur. Le messager
            vint audeuant, luy signifiant le trespas du bõ Religieux, dont il fut grãdement estõné,
            &amp; en diligẽce il s’achemina au monastere, on luy monstre le corps de son bon amy
            &amp; Compagnon de solitude, qui estoit posé en l’oratoire, à l’entour duquel estoient
            les Religieux en prieres pour le repos de l’ame de leur Confrere. Sainct Auy ne tarda se
            ioindere à leur cõpagnie, pour participer à leur tristesse &amp; doeil, &amp; pour faire
            le debuoir &amp; office d’vn vrav Chrestien (qui est d’honnorer le corps d’vn fidele
            trespassé, aussi pour recõmander l’ame d’iceluy à la misericorde de Dieu tout puissant,
            &amp; aux prieres de tous les Saincts regnãts au ciel auec Dieu. Entre ce autre faictes,
            voicy que le sommeil pesant &amp; graue, accabla les Religieux, par ce que toute la
            nuict ils auoientveillé le corps de leur confrere en oraisons, aussi que ce fut faict
            per le vouloir de Dieu, par ce que Sainct Auy le debuoit supplier en profonde humilité
            d’ame &amp; de corps (ainsi qu’il auoit accoustumé de faire pour quelque chose arduë)
            &amp; de grande importance. L’amy de Dieu fut ioyeux de ce silence &amp; repos de ses
            Religieux, dont il s’approcha pres du corps du trespassé, il se prosterna la face en
            terre, implore auec abondance de l’armes l’ayde &amp; secours de Dieu tout puissant, luy
            estre propice &amp; fauorable en cest affaire tant ardu. Apres sa longue priere, il se
            leua de terre, sentãt que par la benignité &amp; grace de Dieu, la vie de son amy,
            compagnon &amp; religieux luy estoit octroyec, il commença de dire en ceste maniere. Au
            nom de Dieu le Pere tout puissant, leue toy mõ cher amy &amp; Frere, &amp; nous expose
            la raison de ta subire maladie &amp; soudain trespas. Le moyne adonques se lena, qui
            auoit esté decede, &amp; se mettãt en son seant, declara par ordre toutes les choses
            comme elle s’estoient passees, &amp; comme par les prieree du sainct Confeffeur &amp;
            omy de Dieu, auoit esté resuscité de la mort, &amp; retourné en vie. Cõme ils parloient
            ensemblement d’vn si grãd oeuure miraculeux, les moynes se resueillerent à leur vois
            &amp; paroles, furent grandemẽt esbahis &amp; ioyeux, de ce que celuy qui auoit esté
            enseuely mort par leurs mains, le voyent parlemẽter tant proprement auec Sainct Auy, que
            firent ils; ils se ietterent tous vnanimement aux pieds du Sainct homme, les baisants,
            magnifioient &amp; benissoient le Sainct &amp; admirable nom de nostre Dieu tout
            puissant, rendirent grace à sa misericorde, de ce qu’il luy plaifoit manifester vn si
            grand miracle de sa vertu diuine, au lieu ou presidoit son fidele &amp; pruent seruiteur
            Sainct Auy. Celuy qui auoit esté mort, se leua de la biere sur ses pieds, &amp; tenant
            le Sainct homme par la main dextre, la baisa humblement, &amp; se retira en sa petite
            chambre au dortoir auec ses confreres, Dieu luy fit la grace de viure longuement en
            l’estat de saincte Religion, estãt comme for mulaire &amp; miroier de bonne vie à tous.
            Ce miracle à esté ça la diuulgué par l’Euesque de la Cité de Chartre en Beaulse, qui
            estoit nõmé Leobimus, hõme de grand renom pour sa saincte conuersation, qui tesmoignoit
            à tous l’auoir entẽdu à la verité de la bouche du mesme Religieux resuscité de mort à
            vie. 9. Chapitre. VN quidam Manant de Chasteau d’vn, vint trouuer le Sainct Amy de Dieu,
            pour luy recommander en ses prieres tous ceux qui luy pouuoient appartenir de
            cõsanguinité, &amp; d’ffinité, &amp; le requist d’vue chose entre autres. Amy de Dieu,
            ie vous supplie auec autãt de sincere affectiõ qu’il m’est possihle, qu’apres que nostre
            Dieu aura faict son bõ plaisir de vous, en vous appellant de ceste vie humaine,
            transitoire &amp; caduque, en l’autre vie eternelle, que vostre corps soit par vostre
            precedente ordonnance porré en la sepulture Chrestiẽne en nostre petit bourgt de
            Chasteaud’vn, assin que soyez nostre boulleuer &amp; Sauuegarde, vous promettant au nom
            de tous les Habitãs du lieu, que ferons bastir &amp; edifier soubs I’inuocatiõ de vostre
            sainct nom vue belle &amp; ample Eglise. A quoy respondit Sainct Auy. Mon amy, saches
            que c’est chose indigne que le corps d’vn pecheur subiect à tant de crimes, soit inhumé
            en vn temple, &amp; le faut mettre aux chãps pour venir au grandiour de misere &amp; de
            calamité. assin d’entrer en compte &amp; examen deuant le Throne &amp; majesté de Iesus
            Christ, estably de Dieu le Pere pour iuger les vifs &amp; les morts par sentence
            irreuocable. Ie suis pauure &amp; chetiue creature de Dieu, ie veux bien prendre le
            sommeil auec mes peres, &amp; mon corps apres mon trespas estre mis en terre saincte.
            Pour dõcques satisfaire au sainct desir de deuotion des Habitans de Chasteau d’vn, au
            nom desquels m’auez requis: ie vous prie tous cõstruire vn temple au nom de Dieu tout
            puissant pour la y faire le diuin seruice que vrays Catholiques sont tenus &amp; obligez
            de faire, selon la forme de la Saincte Eglise Catholicque, Apostolicque &amp; Romaine, à
            la grande consolation &amp; hõneur des habitãs: mais quant à mõ corps, apres qu’il
            plaira à Dieu me vouloir appeller de ceste vallee de miseres, pour me faire part ( par
            sa misericorde &amp; grace) de la beatitude eternelle, que ie croy &amp; espere, entend
            &amp; ordõne, qu’il soit porté en la ville d’Orleans, lieu de ma naissance &amp;
            generation, au lieu &amp; place ou les os de mes feu Pere &amp; Mere. Si toutes-fois
            vous voyez qu’il soit opportun à vostre Bourgt de Chasteau-d’vn, audisez de faire
            cõtention &amp; debat qui sera entre vo9 &amp; les Bourgeois de la ville d’Orleans, que
            si vous en pouuez auoir ou prendre quelque portion de mon corps cõbien qu’indigne. Ce
            qui par apres aduint, cõme l’Homme de Dieu en esprit de prophetie l’auoit signifié
            audict manant de Chasteau-d’vn. 10. Chapitre. LE terme de sa vie approchant, pour payer
            le droict à nature, &amp; pour receuoir de la main du Pere de famille le denier iournal,
            preparer en diligence ouuriers de la vigne florissant de l’Eglise Catholicque, le bien
            aymé heritage du DIEV d’Israel, sur lequel iour &amp; nuict il veilla. Le sainct Homme
            deuint malade, &amp; du tout arresté, &amp; apres auoir mis bon ordre à son Monastere,
            garny &amp; armé des Sacrements Ecclesiasticques, rendit son ame entre les mains de
            Dieu, portee deuãt le Throsne de la majesté diuine, par le ministere des Anges du Ciel,
            auec louãges &amp; chants melodieux. C’est heureux trespas &amp; doux sommeil de paix
            aduenu l’An cinq cens vingt-six, apres la Passion de nostre Sauueur, apporta ce
            neant-moins grande desolation &amp; incroyable tristesse aux coeurs des suruiuants
            orphelins enfans spirituels du Sainct Confesseur &amp; amy de Dieu, lesquels ne
            pouuoient se contenit, auec le peuple d’Orleans, &amp; de Chasteau-d’vn, de ietter
            grands sanglous &amp; l’armes en abondance. Ceux d’Orleans se mirẽt en tous deuoirs
            pieux, d’auoir en leur ville, le corps du Sainct Homme, alleguants par viues &amp;
            peremptoires raisons, qu’il leurs appartenoit &amp; deuoit estre ensepulturé en leur
            ville, tant pour ce qu’il estoit cõpatriote, que relsgieux voisin. Quant à ceux de
            Chasteau-d’vn, disoiẽt d’autre part leurs appartenir, à cause qu’il estoit decedé à son
            monastere, cõprins au terroir &amp; finage de leur Bourgt: tellemẽt que les vngs &amp;
            les autres vindrent au-deuant du corps fainct, en armes, ne voulans ceder l’vn à
            l’autre, &amp; en deliberation l’emmener chez eux par force &amp; violence d’armes. Mais
            d’autãt que les bourgeois d’Orleãs estoient en plus grand nombre d’hommes armez, que
            ceux de Chasteau-d’vn, ils prindrent audace l’auoir à leur costé. Il aduint ce pendant
            que les vns &amp; les autres s’arresterent par les champs, ou ils planterent leurs
            tentes &amp; pauillons, vne compagnie d’vn costé, &amp; vne compagnie de l’autre, en
            forme de camp &amp; bataille. Le corps de Sainct Auy entre de deux fut posé, attendans
            le bon vouloir de DIEV, qui monstrast euidemmẽt à qu’elle partye il iugeroit le precieux
            throsor deuoit appartenir, de peur que la mort d’aucun, &amp; le desastre n’aduint en la
            presence de celuy sainct Auy decedé, lequel en sa vie auoit reuocqué à vie plusieurs
            trespassez. Pour iuger ce defferend, &amp; faire droict aux party es iuridicquement,
            pour obuier à plus grãd mal, fut estably &amp; cõmis pour Iuge, vn notable &amp; bien
            renommé Bourgeois, nommé Eleusius, qui par la grace du Sainct Esprit, apres auoir ouy
            les causes &amp; deliberations des partyes contendantes, prononça auec paroles graues,
            &amp; plaines de prudence le iugemẽt, C’est assçauoir, que le precieux thresor le corps
            Sainct sera mené &amp; conduict solennellement en la ville d’Orleans, pour y estre
            inhumé, non obstant opposition au cõtraire, telle à esté la derniere intẽtion, deuotion
            &amp; volonté du decedé, tel est le plaisir de Dieu: Parquoy quictez les vns &amp; les
            autres, les felõnies &amp; mauuais courages que demonstrez auoir par le port des armes,
            si vous voulez que Dieu vous soit propice par les prieres de son fidele seruiteur Sainct
            Auy. 11. Chapitre. LEs Habitans de Chasteau-d’vn, apres auoir ouy ceste sentence ainsi
            pronõcec par le bõ &amp; honorable Eleusius ne vonurẽt cõtre dire, &amp; cõtristes
            qu’ils feroiẽt allors prindrẽt en patiẽce, &amp; se resoulderẽt postuler aux Euesques
            &amp; Prelats, qui en habits saverdotaux, &amp; en deuotion assistoient au couoy du
            corps de S. Auy, qu’il leurs pleust leurs occtroyer &amp; donner pour l’Eglise de
            Chasteau-d’vn, à tout le moins quelque portion des precieuses Reliques du Sainct,
            puis-qu’ils se veoient frustrez de l’esperance, d’auoir ledict corps entier en leur
            Bourgt. La requeste des Habitans de Chasteau-d’vn fut enterinee &amp; responduë par le
            consentement des Bourgeois d’Orleans. Parquoy les venerables, &amp; Reuerends peres eu
            Dieu Enesques sapprocherẽt en craincte &amp; reuerence pres la biere, dedans laquelle le
            corps de Sainct Auy estoit honnorablement porté en sepulture, &amp; donnerent quelques
            Reliques du Sainct ausdicts suppliãts, manans dudict Bourgt de Chasteau-d’vn, lesquels
            s’en retournerent contants &amp; bein appaizes. Ceux d’Orleans adoncques ioyeux à
            merueilles que la sentence d’Fleusius auoit esté à leur auantage, s’estudierent à leur
            pouuoir, pour receuoir le corps Sainct en leur ville honnorablement, le chargerent sur
            leurs espaules, &amp; se reputoit heureux, quiconque pouuoit s’approcher pres pour
            toucher la biere. Grãde multitude de peuple suyuoient par bon ordre la pieté &amp;
            deuotion portãts torches ardantes &amp; cierges allumez, se prosternoient en terre,
            faisants honneur &amp; reuerence au corps Sainct, l’inuocquant à leur ayde en toutes
            bonnes affaires. Le plat pays de Beaulse ne negligea d’y accourir hastiuement, les vngs
            d’vn costé, les autres de l’autre, comme processions &amp; sainctes congregations, &amp;
            paysantes assemblees religieusement conduicts pour venir hõnorer &amp; reuerer le
            Sainct, &amp; le prier d’estre leur patron &amp; intercesseur deuãt Dieu, pour le salut
            &amp; prosperité de tous. Il n’y à langue tant diserte soit elle, qui puisse reciter,
            combien de cõpagnies d’hommes, de femmes &amp; d’enfans abordent auec grãde ioye à la
            ville d’Orleans, pour assister aux obseques &amp; funerailles de Sainct Auy: mais pour
            la presse &amp; foule confuse de tant de peuple, on fut contraincts faire pause à cent
            pas de ladicte ville d’Orleans, &amp; y enterra on le corps Sainct, sur lequel fut mis
            vn beau tombeau, &amp; peu de temps apres l’on commença à y construire vne petite
            Chappelle de bois pour memoire &amp; souueuance perpetuelle à la posterité Chrestienne.
            Auquel lieu furent faicts plusieurs beaux &amp; insignes miracles, que de toutes parts
            le peuple deuost y affluoit pour obtenir santé &amp; guarison. 12. Chapitre. EN ce mesme
            temps Childebert Roy de France, se prepara à faire rude guerre contre l’Espagnol, pour
            certaines causes à ce luy mouuantes. Et apres auoir dressé son armee composee de
            beaucoup de vaillants Cheualiers preux &amp; hardis chãpions, tous bien affectionnez au
            seruice du Roy, pour combatre l’ ennemy. Le Roy fut diuinement inspiré de se recommander
            aux prieres de Sainct Auy, pour mieux &amp; facilement obtenir de Dieu, la victoire,
            &amp; comme il vint au Sepulchre tant frequẽté du peuple, recogneut que la chappelle
            estoit bastie seullement de bois, bien petite &amp; estroicte fist veu au Roy celeste,
            que s’il venoit à chef de son entreprise, &amp; qu’il fust digne d’emporter la trophee
            victoire &amp; despouille de lennemy, auec santé &amp; prosperité, il feroit bastir
            &amp; edifier sur ledict Sepulchre vne ample &amp; belle Eglise à ses fraictz &amp;
            propres despens. Le Roy en personne en son camp receut beacoup de trahisons,
            d’embuscades &amp; de renõntres par l’ennemy, desquelles il fut deliuré par les merites
            &amp; suffrages de sainct Auy. Il retourna en son Royaume de France en bonne santé,
            &amp; en triomphe receu magnifiquement de tous ses bons subiects. Puis pour accomplir le
            veu qu’il auoit faict à Dieu, auant que sonner le cleron &amp; trompete aux chãps, il
            edifia vne belle Eglise sur le monument de Sainct Auy son intercesseur. Le corps Sainct
            duquel ledict Roy fit enchasser precieusemẽt, cõme treschere perle, &amp;precieuse
            marguerite en fin or, en lieu haut &amp; esleué, tant il reueroit le corps Sainct,
            auquel lieu sont frequents beaux miracles, aueugles illuminez, boiteux &amp; estropiasts
            guaris, muets recouurent le benefice &amp; vsage de la langue, les sourds l’ouye, le
            salut &amp; prosperité de toute la region y est donné, &amp; pour toute espece de
            maladie &amp; infirmité corporelle, legere medecine gratuitement y est trouuee. Les
            precieuses Relicques de Sainct Auy furent conioinctes à celles de Sainct Anian. Ainsi la
            noble &amp; Catholicque cité d’Orleans, environnee de vertus, est gardee au millieu des
            deux soubs la sauuregarde &amp; protection, esquels les benoists Saincts, la diuine
            souuerainne &amp; indiuidue Trinité nous conserue en sa grace, &amp; en l’anciẽne
            Religion Catholicque, en laquelle nous faut iusq’ua la mort constamment perseurer, pour
            paruenir en la societé des citoyens celestes. Louange, honneur, &amp; gloire, au tout
            puissant Dieu, qui est admirable en ses Saincts. </p>
      </body>
   </text>
</TEI>
