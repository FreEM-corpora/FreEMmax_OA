<?xml version="1.0" encoding="UTF-8"?>
<?xml-model href="../../ODD/out/ODD_clean.rng" type="application/xml" schematypens="http://relaxng.org/ns/structure/1.0"?>
<?xml-model href="../../ODD/out/ODD_clean.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>La complainte des argotiers</title>
            <author/>
         </titleStmt>
         <publicationStmt>
            <publisher/>
            <availability status="" n="">
               <licence target=""/>
            </availability>
         </publicationStmt>
         <sourceDesc>
            <bibl>
               <ref
                  target="http://artflsrv02.uchicago.edu/cgi-bin/philologic/navigate.pl?bleue0411.8"/>
               <title>La complainte des argotiers</title>
               <author/>
               <publisher>Pierre Des Molins</publisher>
               <pubPlace/>
               <date when="1630">1630</date>
            </bibl>
         </sourceDesc>
      </fileDesc>
   </teiHeader>
   <text>
      <body>
         <p>LA COMPLAINTE DES ARGOTIERS. Tirée d’vn Dialogue de deux Myons de l’Argot, par le
            Regnaudin Mollancheur, en la Vergne de Misericorde. A TROYES, Chez PIERRE DES MOLINS,
            ruë nostre Dame, au Paon d’or couronné, 1630. LE GRAND COESRE AN ACREON A SES subjects.
            Cagous, Narquois, Orphelins, Sabouleux, Callos, Capons, Pollssions, Coquillards, Ruffez,
            Mitous, Conuertis, Mallingreux, Courtauts, Habins, Marcandiers &amp; Millards, Venez
            zeruer de l’Argot le malheur, Qui est causé par vn chetif frolleur. AV LECTEVR. SVR
            l’aduis que i’ay eu, que les Argotiers auoient deliberé de ne me point donner de foüasse
            aux Roys, pour auoir descouuert quelques secrets des affaires de leur Estat Argotique.
            I’ay creu qu’il estoit à propos, pour me remettre en grace auec eux, de faire quelque
            chose pour les consoler: Et comme il n’y a rien qui console tant les affligez que de se
            condouloir auec eux: Comme dit ce grand Sainct, qu’il faut rire auec les ioyeux, &amp;
            pleurer auec les tristes, en racontant leurs miseres &amp; leur donnant quelque
            esperance de consolation prochaine C’est pourquoy, afin de compatir aucunement à leurs
            douleurs, ie veux en ce petit discours raconter leur affliction, pour en auoir tretous
            compassion, &amp; pour vous conuier a leur faire la charité, afin de les resiouyr
            quelque peu car ces bõs pauures là le meritent bien pource qu’il ne tient pas en eux que
            les bleds ne viennent sans semer, &amp; que l’on ne vendange deux fois l’annèe: C’est
            pourquoy ie vous exhorte de leur donner à tous ce qu’ils ont de besoin: car encores
            qu’il y en aye quelques-vns qui en abusent, &amp; qui ferment leurs boutiques de bonne
            heure, neantmoins il ne faut pas que les innocens patissent pour les coulpables, &amp;
            que le general endure pour quelques particuliers, le vous en donne aduis, afin qu’ils ne
            fassent plus d’aumosne à celuy qui n’a point de blanc en l’oeil, de ce qui ne leur
            appartient pas. LA COMPLAINTE DES ARGOTIERS. L’Orphelin. O Infortunée, desolée &amp;
            affligée Monarchie, quel malheur, quel desastre, &amp; quel piteux accident t’est arriué
            maintenant, pauure Argot ta fortune est faite: Ha meschant frolleux, qu’est-ce que les
            pauures Argotiers t’ont aquigé fremy, d’auoir frollé si estrangement contre leur balle:
            Voicy le temps, voicy la fin que toutime les Orphelins que maintenant chacun les frolle,
            &amp; qu’il ne trouue plus grand chose: Pour ce zeruez mes yeux de vos sources humides,
            &amp; ne soyez iamais pour ce malheur arides. L’Archisuppost. Qu’as tu à zeruer si
            gourdement Fanandel? il semble que tu aye perdutes amis toutime, a-ton point cassé ta
            hane? L’Orphelin, Ie voudrois que l’on eust destaché mon bouchon, &amp; perdu toutime le
            michon, &amp; que ce mal ne fust arriué. L’Archisuppost. Qu’as-tu donc, rouscaille à
            meziere? L’Orphelin. Ah pauure frere! as tu point enterué rouscailler de ce chetif
            pillier de boutanche, qui a descouuert les parties honteuses des freres, &amp; tellement
            frollé sur nos balles, qu’il n’y a à present si chetifue cambrouse qui ne rouscaille le
            iargon. L’Archisuppost. Et puis qu’importe-il? la truche n’en sera que plus chenastre.
            L’Orphelin. Et comment cela? L’Archisuppost. C’est qu’a present gourdement de Rupins,
            Marcandiers, &amp; autres marpauts enteruent, &amp; quand on bie leur demander la thune,
            ils interrogent ainsi, Myon enterue-tu? Si on leur respond Iaspin, &amp; qu’on leur
            rouscaille ioyeusement bigorne, quelques-vns fichent deux ou trois broques, les autres
            vn rond: mais si on pense dissimuler &amp; ne rouscailler que floutiere, ils ne fouquent
            aussi que floutiere, ains au contraire menassent de ficher du fasbre fur nos courbes:
            mais ce qui me console, le Havre a-til pas commandé que l’on fonçast la thune aux
            pauure? L’Orphelin. Gy, mais ils ne tiennent pas nouzailles au rang des pauures, &amp;
            jasent que deurions maquiller pour gaigner la morse, &amp; ne morsier pas l’artie des
            pauures. L’Archisuppost. En sçauroit-on trouuer de plus pauures que ceux qui n’ont que
            floutiere? Pour du michon, meziere n’en fiche point à interest, &amp; pour des creux,
            des caluines, ou de la dure, il n’y a Rupin, ne autre Seigneur, qui me sçeust
            contraindre ficher par declaration, car ie ne tiens que floutiere en leurs fiess: qui
            sont donc les pauures? L’Orphelin. Ils rouscaillent que ce sont les vieillards les
            estropiez, les aueugles, des habitans qui ont gourdement de myons à nourrir, les
            marquises veufues, les myons orphelins, les passans qui ne s’amusent point si long temps
            en chacune Vergne, &amp; qui taschent à attrapet leur pasquelin, &amp; pour nouzailles
            que ne sommes que coquins, ie t’asseure mon Fanandel, que quand ie trimarde le long
            d’vne Vergne, l’vn me rouscaille, Myon la truche est elle chenastre? l’autre, My on
            as-tu point cassé de hane? l’autre, Ho Argotier, le Tollard n’a-il point fiché de bouys
            sur tes courbes, &amp; les autres me demandent où est la ponisle, &amp; sielle est
            chenastre. L’Archisuppost. Il leur faut respondre qu’elle est au coin d’vne picoure où
            elle maquille leur tourtouse, pour leur faire aquiger la mouë à la luysarde en l’Abbaye
            de Mont à regret. Et quand quelqu’vn frollera ainsi sur tes balles, happe le taillis,
            &amp; trime à vn autre demandant à seziere la thune au nom du grand Havre. L’Orphelin.
            Mais le plus grand mal de toutime, est qu’on ne sçauroit rouscailler, que tous ces
            marpauts n’enteruent, ce qui fait tort aux Argotiers. Vn de ces luysans derniers l’on
            fit espouser la veusue à vn pauure Marcandier, &amp; comme il estoit en la carruche,
            &amp; que le Tollard mettoit a seziere sa tortouse, il rouscailla ainsi à seziere,
            Tollard tu seras aduerty, Qu’apresque seraybasonrdy, A la forest mont-trubin t’en iras,
            Trente grains tu trouuer as, Tu en ficheras dix à mamarquise, Et dix au Rastichon qui
            m’aduise, Et les dix autres pour teziere, Et prie le Havre pour meziere. Le Comte de la
            carruche eitoit present qui enteruoit, il bia promptement à la sorest de mont-trubin,
            attrima &amp; entrolla le michon, &amp; en priua le Rastichon, la marquise &amp; le
            Tolle, qui fut bien affaré, quand il ne trouua plus que floutiere. L’Archisuppost.
            Qu’auoit aquigé ce pauure Marcandler que l’on fit cosnir? L’Orphelin. Il n’auoit aquigé
            chose que ne fissions bien teziere &amp; meziere. L’Archisuppost. Quoy donc? L’Orphelin.
            Il aùoit débridé la lourde du creux d’vn Rasticho, doublé &amp; entrollé toutime son
            michon, &amp; quelques luy sans apres comme il pictanchoit dans vne piolle, il en
            rouscailloit auec d’autres Argotiers, &amp; encore qu’ő luy zeruast, que de beaux, que
            de beaux la muraille enterue, il ne laissa de continuer son discours: Ily auoit des
            pallots qui pictoient en la mesme piolle qui enteruolent ce qu’il rouscailloit, quand
            ils furent hors du creux ils bierent gourdement en aduertir le Rastichon, qui le fit
            pron premēt attrimer par des Sacres qui le menerent en la carruche, &amp; de là à
            l’Abbaye de Mont à regret. L’Archisuppost. Quand i’aurois esté cent sois en drogue, ou
            en doublage, le ne serois si sol d’en rouscailler dans les piolles, car il y a tousiours
            quelque frolleux qui mouchaille. L’Orphelin. C’est là qu’il y sut bien affuré, car il ne
            croyoit pas que ces pallots enteruassent le iargon, mais à present toutime l’enteruent,
            lusques aux petits myons, &amp; si nos Cagous &amp; vouzailles Archisupposts n’y fouquez
            remede toutime est perdu, &amp; la Monarchie renuersée, la tronche m’en aquige si sremy
            que ie n’en puis roupiller ne luysant ne sorgue. L’Archisuppost. Quand tous le frolleux
            de la dure seroient assemblez pour destruite la Truche Argotique, ils ne seroient assez
            habiles, car le grand Havre voulant monstrer combien la thune estoit agreable à seziere,
            rouscailloit, Que quiconque ficheroit en son nom aux moindres des pauures seulement vne
            glacée d’ance, il en fouqueroit la recompense: &amp; ceux-là qui fonceront du piuoye, du
            michon, ou de l’artie, seront bien recompensez plus gourdement, &amp; ceux qui ne
            ficheront que floutiere punis aussi cruellement, As-tu point ouy rouscailler de ce
            mauuais riche, dequoy le Glier fait des grillardes en son pacquelin, où il peausse dans
            le risle, &amp; rifode gourdemẽt qu’il en zerue tant qu’il peut, pour auoir laissé
            cosnir de faim le pauure Lazare à sa lourde. L’Orphelin. Iaspin, i’en ay enterué
            rouscailler à deffunct nostre Cagou Bredandam, car quelquefois il y auoit des freres à
            qui la thune n’auoit pas esté fauorable, il les consoloit rouscaillant ainsi à
            sezailles, Mes myons faut attrimer patience, &amp; mouchaller l’exemple de ce chenastre
            Argotier, ce pauure malingreux de Lazare, qui benissoit le nom du Havre, encore qu’on ne
            sichast à seziere que floutiere, le luysant de sa cosne il bia demander la thune à la
            lourde d’vn gros Rupin, qui aquigeoit grãde chere en son creux, &amp; pictanchoit de
            chenastre piuoye du plus delicieux de la dure, lequel au lieu de fouquer la thune à ce
            pauure malingre, hua ses habins à seziere, qui surent plus charitables que leur maistre,
            car ils ne voulurent le morfier, ains lescherent ses playes, &amp; comme la faim
            l’oppressoit, &amp; qu’il mouchailloit que sa cosne approchoit, il aquigea son
            restament, recommandant son ame entre les lousches du Havre, &amp; son corps à la dure,
            son pauure frusquin pour ceux qui le trolleroient en la dure apres l’ auoir enseuely,
            &amp; son gueullard, sa saliuerne &amp; sa roüillarde pour trois pauures les premiers
            qui trimarderoiét par ce trimard, &amp; pria le grand Havre qu’ils en peussent mieux
            aquiger leur profit qu’il n’auoit fait durant sa vie, puis peu apres il cosnit, &amp;
            les Anges entrollerent son ame auec les myons du grand Havre, la cosne attrima aussi ce
            gros Rupin, puis le Glier l’entrolla en son pacquelin, cù il demande sans cesse à
            pictancher, mais on ne fiche que floutiere &amp; seziere: Vo la comme ce chenastre Cagou
            confortoit ces Argotiers. L’Archisuppost. Et bien cher Fanandel, seras tu encore desolé
            au recit d’vne histoire si chenastre? Veux tu point te resiouyr &amp; chanter le rigo
            sur le genet? puis que tu mouchaille que le Havre est pour nouzailles, &amp; qu’il punit
            seuerement ceux qui ne foncent le thune gourdement, &amp; au contraire ceux qui la
            fouquent sont ces petits myons, cõme aquigeoit jadis ce grand Dasbucl e S Louys, qui
            estoit si chenu aux pauures, qu’il leur lauoit les pasturons, les faisoit attrimer la
            morse auec seziere, &amp; tranchoit la criolle dessus leurs morsiantes, &amp; aussi ce
            chenastre S. Frar çois qui aymoit tant la pauureté, qu’il rouscailloit que s’estoit sa
            marquise, comme de fait il l’espouse, &amp; l’attrima pour sienne. L’Orphelin.
            Nouzailles sommes donc myons de S. François, car la pauureté estoit nostre grand mere.
            L’Archisuppost. Ce n’est pas celle-là mesme. L’Orphelin. Quoy? y a il deux pauuretez?
            L’Archisuppost. Iaspin, &amp; encores qu’elles soient soeurs, il y a aussi grande
            difference entre l’vne &amp; l’autre, comme il y a entre vn Rupin &amp; vn Pallot: car
            l’vne est belle, noble &amp; ioyeuse, &amp; s’appelle pauureté volontraire: L’autre est
            laide, grossiere, chitagre &amp; rechineuse, qu’on nomme pauureté de force. L’Orphelin.
            Mais puis qu’elles sont soeurs, d’où vient cette difference? Ie n’enterue point ce que
            tu rouscaille, si tu n’en fouque l’intelligẽce. L’Archisuppost. C’est que quelque temps
            apres le Deluge, ou Cathaclypse, vn des myons du chenastre Patron Noé engendra, &amp;
            eut de sa marquise, nommée Necessité, deux marques, l’vne qu’il nomma pauureté forcée,
            &amp; l’autre pauureté volontraire, dont l’aisnée fut si friande, &amp; morsia de si
            sale chose qu’elle deuint podagre, &amp; puis apre, hargneuse, ce qui la fit hayr &amp;
            fuir, d’où vient le prouerbe qui rouscaille; Que pauureté n’est pas vice, mais vne
            espece de ladrerie. Et fut deliberé &amp; arresté la basourdir, de peur qu’elle
            n’infectast la dure, &amp; comme elle en enterua rouscailler, elle happa le taillis,
            &amp; embia gourdement, &amp; bia se cacher en la logette d’vn charbonnier, qui la
            receut humainement, la cacha des chasseurs qui la chassoient. Puis quand ils furent
            embiez elle embrassa ce charbonnier, rouscaillant à seziere que iamais elle no le
            quiteroit pour l’office si chenu qui luy auoit aquigé, &amp; en apres ils peausserent
            ensemble, &amp; les myons qu’ils engendrerent on les nomma pauures de force: l’autre
            marque qui s’appelloit pauureté volontaire estoit plus ieune &amp; belle, &amp; qui
            ressentoit mieux sa noblesse: neant moins à cause de sa soeur qui estoit deuenuë
            mezelle, elle ne trouua party, ny ne fut recherchée, iusqu’à tant que ce chenastre
            miroir de patience Iob aquigea l’mour à seziere, &amp; la fiança. Quelques Philosophes
            en enteruant aussi rouscailler y trollerent de l’affection, entre les autres Diogenes en
            deuint amoureux, la caressoit, mignardoit &amp; aquigeoit gloire de l’auoir pour
            cõpagne: Mais pas vn marpaut ne l’attrimoit pour sa marquise. Iusques au temps que ce
            grand Dasbuche de l’Vniuers pour se rendre Havre &amp; Marpaut quitta sans quitter le
            sein de son Patron, Pour la venir espouser çà bas sur la dure, où il l’aquigea rupine,
            tellement noble &amp; respectée qu’on la nomma alors saincte pauureté, qui fut tellement
            honorée &amp; reuerée par les myons &amp; chenastres seruiteurs du grand Havre, qu’ils
            quittoient leurs creux &amp; leur michon pour bier dans les sasbres, &amp; ne morfier
            que des racines pour la posseder. Quelque temps apres elle fut pourtant delaissée &amp;
            mesprisée, quand ce grand, ce chenastre &amp; Seraphique Patron qui rifodoit si fort de
            son amour, qui l’épousa, &amp; engendrerent ensemble tous ceux qu’on appelle myons de
            Sainct Frarçois. Voila mon braue Fanandel la difference qu’ily a entre les deux
            pauuretez, l’vne volontaire &amp; l’autre de force. L’Orphelin. Nouzailles sommes donc
            du moins cousins germains des myons des sainct François, puisque sommes yssus des deux
            soeurs les pauuretez. LArchisuppost. Iaspin, &amp; s’il y auroit moyen de deuenir freres
            qui voudroit. L’Orphelin. Comment se pourroit-il aquiger? L’Archisuppost. Il faudroit
            renoncer au serment de la petite flumbe, &amp; ne casser, ne doubler, ne déflorir la
            picoure, ne sans tournante desbrider la lourde, &amp; rouscailler de coeur &amp; de
            mornas ce qui s’ensuit. Voeu de la pauureté volontaire Argotique. O Grand Havre,
            Dasbuche du Ciel &amp; de la dure, qui as aquigé le Marpaut à tonimage &amp; semblance
            Meziere te rends grace &amp; hommage de m’auoir fouqué &amp; conserué la vie iusqu’à
            present: Pour te remercier de toutimes ces benefices, ô mon chenastre Seigneur &amp;
            Maistre, ie veux en ma petite condition de toutime mon affection estre pauure de volonté
            comme ie le suis par necessité. Ie fais voeu &amp; te promets de ne doubler a iamais,
            &amp; n’attrimer que floutiere qui n’appartienne à meziere. L’Orphelin. Voila qui est
            assez chenastre, mais en trimardant quelque fois, si on trouuoit quelque estaphle ne
            l’oseroit-on égraillet.? L’Archisuppost. Non, il ne faudroit attrimer que ce que l’on
            ficheroit à la thune L’Orphelin. O que meziere ne bie donc pas aquiger ce voeu là. Ie
            pourrois bien rouscailler que ma part des ornies seroit morfiée pour meziere, car la
            thune n’est point chenastre que ie peusse trouuer du michon pour en abloquir: C’est
            pourquoy mon Fanandel il faut conseruer la Monarchie, &amp; la defendre des frolleux le
            mieux qu’on pourra. L’Archisuppost. Ha Fanandel! si tu sçauois combien le Havre est
            chenastie, tu ne craindrois d’attrimer volontairemét cette saincte pauureté pour l’amour
            de seziere, car il enuoyeroit plustost expres vn Ange du Ciel en la dure pour t’attoler
            dequoy morfier, qu’il te laissast cosnir de faim: mais puisque tu n’en as volõté,
            rouscaillons donc de l’Estate de nostre Monarchie, &amp; tu mouchailleras comme les
            freres maquillent gourdement pour la conseruer en sa splendeur, il faut que tu sçaches
            qu’il y a quelques luysãs que ie receus vne lettre de nostre grand Coësre, laquelle
            ietiens en ma fellouze, dont la teneur est telle. MOncher &amp; bien aymé Fanandel,
            salut &amp; amour Argotique. Ayant par longue experience appris le zele, l’amour, la
            ferueur &amp; l’affection que trollez d’noctre Monarchie Argotique, &amp; ayant
            mouchaillé les grands biens qu’auez aquigez à seziere par vos chenastree cõseils: I’ ay
            creu qu’il istoit à propos de mander vouzailles pour venir en cette fameuse Vergne de
            Paris, au lieu qu’on appelle le Port au foin, pour auec quelques Cagous &amp; meziere
            aduiser à vne affaire tres-importante de l’Estat. Les freres &amp; meziere prient
            vouzailles de ne manquer à venir rendre ce chenu office aux Argotiers, &amp; si auez
            quelques affaires particulieres de les laisser pour quelque tẽps, &amp; preferez le bien
            public au vostre particulier, Ce faisant vous obligerez toutime l’Argot, &amp; meziere
            en particulier, qui suis Vostre Fanandel &amp; Seruiteur, &amp; à tous les freres,
            ANACREON. Aussi tost la lettre receuë, &amp; meziere en trimard, &amp; de trimarder si
            gourdement que huict luy sans apres i’arriuay en la Vergne, puis ie biay promptement au
            Port foin, où ie trouuay grande quantité de freres, lesquels m’aquigerent grand chere:
            mais ce n’estoit que floutiere au regard de celle que m’aquigea nostre grand Coësre, qui
            arriua toutime aussi tost mõté sur son mirrou, qui venoit de droguer &amp; ballader par
            la vergne, lequel quand il m’eut mouchaillé me fit approcher de seziere, m’embrassa
            &amp; m’emmena en sa piolle, où on solliçoit du piuoye à quatre ronds la gourpline, qui
            n’estoit pas trop chenastre, toutes fois il en fallut pictancher gourdement. L’Orphelin.
            Et quoy ne peauste-il pas sur le pellard auec les freres? L’Archisuppost. Non, combien
            que ce n’est pas par mespris, c’est qu’il ne peut monter sur les bateaux où est le
            pellard, car, il ne trimarde que le proye en vn platteau: apres auoir picté fallut bier
            en drogue en attendant la sorgue, le soir estant venu nostre grand Coësre fouque la
            morfe à toutime les freres, &amp; en morfiant il rouscailloit souuẽt, Mes myons, Omne
            viri specie, &amp; on respondoit à seziere Pictum: apres la morfe le grand Coësre pria
            &amp; commanda de se trouuer au matin en vn lieu qu’il nõma, puis chacun bia se peausser
            les vns sur le pellard, les autres demeurerẽt dans la piolle, qu’il ne fallut gueres
            bercer pour les aquiger roúpiller, &amp; le luy sant venu ils bierent au lieu assigné,
            où assista-le grand Coësre, six Cagous, dix Archisupposts, &amp; quelques autres freres.
            Puis par le commandement du grand Coësre, vn ieune Archisuppost ayant la mine chenastre,
            la lãgue diserte, &amp; le discours fluide, mit le comble à la lousche, &amp; comer ça
            rouscailler vne Harangue si à propos, auec vne parole si fecode &amp; eloquence qu’il
            persuada facilemẽt ce qu’il voulut à ceux qui l’enteruoient. ANACREON, par l’aduis des
            fréres &amp; Ordonnance des Estats Generaux, Chef de la Gueuserie &amp; Geulerie,
            General de la Milice Argotique, Dasbuche de la Monarchie truchante, Grand Coësre de
            toutime les Argotiers de l’vn &amp; l’autre Pole. A vouzailles braues &amp; genereux
            Cagous, &amp; aussi doctes, subtils &amp; sages Archisupposts, &amp; à toutimes les
            Fanandels qui estes icy gaille assemblez, salut. Sçauoir faisons, que de la part de
            nostre cher &amp; bienaymé le Cagou du pacquelin de Touraint, a mandements, signez &amp;
            paraphez de sa lousche, touchant vn petit Liure imprin é en la Vergne de Tours, intitulé
            Le Iargon ou langage de l’Argot reformé, Tiré &amp; recueilly (a ce que dit l’autheur
            impudent frolleur) des plus fameux Argotiers de ce Temps, où est descouuert le langage,
            les tours &amp; secrets les plus cachez de nostre Monarchie Argotique, ce qui l’a
            tellement esbranlée, que ie la mouchaille presque reduite en confusion: C’est pourquoy,
            chers Fanãdels, l’on a aquigé cette petite assemblée, en attendant l’assemblée des
            Estats Generaux, pour aduiser au remede qu’il y faut attroller. Car ce miserable
            mollancheur fait mine au commencement de son Liure de loüanger &amp; estimer l’Argot,
            mais quand il vient à rouscailler de l’ordre &amp; Hierarchie d’iceluy, il en scandalise
            les personnages, &amp; descouure les petites subtilitez qui aquigeoient gresser le
            michon en nos combles. O perte, ô malheur, ô archiboutant de l’Argot, quelle douleur, ô
            dure comment as tu le courage detroller sur tõ andosse vn marpaut qui frolle si
            estrãgement sur les balles des pauures myons de l’Argot, qui ne demandent que stoutiere
            en ce monde, que le moi fiage &amp; le frusquinage assez chetifuement, &amp; qui ayment
            mieux, pour éuiter oysiueté, estre à basourdir le gaux au coin d'vne picoure, que dans
            vne boutanche à maquiller de peur d’aquiger tort auxarts &amp; mestiers, &amp; ne faire
            amẽder le prix des ouurages. Cét Archisuppost eust continué, mais les larmes qui
            tomboient de ses yeux, &amp; les sanglots qui partoient de son coeur entre-coupoient ses
            discours, car il zeruoit si gourdement qu’il fut contraint de cesser, en jettãt vn
            profond souspir, Ha pauure Monarchie, que tu es à presẽt mesprisée. Le grand Coësre
            ayant mouchaillé cela, rouscaille ainsi: Mes chers &amp; bien-aymez Fanandels, la
            bien-vueillance que trolle ce chenastre frere à la Monarchie est loüable, mais le
            pauuret n’entreue que floutiere à parer les coups des reuers de fortune, par le bouclier
            de la constance, car à l’enteruer rouscailler, il semble que toutime est perdu: Il est
            bien vtay que nostre Estat a receu vne blesseure, mais la playe n’est pas incurable, il
            faut y attroller le remede conuenable, &amp; pour meziere ie suis d’aduis que l’on
            laisse couler doucement cette bourasque &amp; tempeste qui passera promptement, comme vn
            torrent ou nauge de gresle, &amp; que durant ce temps l’on n’vse d’aucun artififice en
            la truche, ains au contraire que chacun bie sur le minsu, &amp; encore que l’on frolle
            sur nos balles, faut aquiger semblant de n’en enteruer que floutiere, ioinct aussi que
            toutime leur rouscaillage ne deschirera nostre frusquin. Alors le plus ancien des
            Cagous, lequel estoit natif de Sainct Mexant, du bourg de Charros, qui estoit aueugle
            &amp; ioüeur de vielle, rouscailla au nom de toutime les autres Cagous. Man braue &amp;
            generoux Seignour man grand Coësre, o l’est bain vray que vostre raison est in poy
            chenastre, rouseaillst qu’il faut attrimer patience en nos aduersitez, mais quo faille
            quitter nos exercises ordinaires, il me semble que quioqui n’est pas à prepous, car l’en
            n’en frolleroit pas moins sur nos balles, ioinct aussi que l’an n’offẽce point le Havre
            de sicher sa colle, car queme i’estois encore iene, ie ogu prescher à vn grond Preschoux
            (qui estet la merdé ben sçaunt) que quelles pouures n’offen ciant grain d’vser
            d’artificierie &amp; ingeniou per attraper lours petite vie, &amp; que les SS Patrons
            &amp; les Cõciles auiant permis quioqui, à cause que les ions estiant trop durs &amp;
            non pitoux: c’est pour quoy you seuz d’opinion que l’an viue queme quie qui que iauiant
            apringu, sans changer que floutiere, sauf toutefois in meillour aduis. Quand le Cagou
            eut acheué son discours, ie fus comandé, cõme plus ancien, de rouscailler au nõ de
            toutimes les Archisupposts, ie mis donc le comble à la louseche, &amp; rouscaillé ce qui
            s’ensuit. Venerable &amp; honorable assemblée Argotique, Puis qu’il est ainsi que les
            choses violẽtés ne sont pas de durée, c’est aussi mon opinion que ce furieux tourbillons
            &amp; vent impetueux de la mesdisance, qui semble menacer de ruine nostre pauure
            Monarchie ne durera pas longuomẽt &amp; en effect vn de ces luysans derniers, cõme ie
            trimardois le long d’vn trimard, ie rencõtray vn chenastre Rupin, qui trima quelque
            temps auec meziere, Ie demanday la thue à seziere, &amp; il me ficha vn rond, puis il
            m’imterrogea, Et bien Fanadel la truche est-elle chenastre? Ie voulus dissimuler &amp;
            luy dit, Monsieur ie ne sçay pas que voulez dire, il repliqua &amp; dit, rouscaille
            bigorne à meziere car i’attrime vn singulier plaisir d’enteruer rouscailler le Iargon ne
            crains point, car ie ne suis pas de ceux qui frollent sur la balle des Argotiers, ains
            au cõtraire i’ay desplaisir de ces frolleuz qui n’ont attrollé que floutiere de
            chenastre à la truche, mais il faut qu’attrimiez patience, car stime ne durera pas,
            pource qu’on se lassera de vo’froller, &amp; desia dãs les cõpagnies des beaux esprits
            l’on rouscaille qu’il a falu des marpauts prudẽs &amp; sçauãs pour auoir aquigé l’ordre
            &amp; le lãgage de l’Argot cõme il est, en vn mot on rouscaille que vostre vie est
            admirable. Ie respẽdis à seziere, mõ Rupin pour nostre pauure vie elle est pl’ chenastre
            à admirer qu’à imiter, Iaspin cela est vray dit-il, mais pourtãt il faut que la truche
            soit affez chenuë, car elle nourrit des pauures gourdemẽt Mais cõbien y ail que cette
            Monarchie est aquigée. Ie respõdis à seziere, que selõ l’opinion des plus fameux
            Historiographes de l’Argot elle auoit attrimé son cõmencement à la destruction de Troye
            la grande, par vne quantité de pauures qui ambier ent horsgé vn ordre si chenastre que
            stime l’a fait su sitter iusqu’à present en sa splendeur sans y auoir augmẽté ny diminué
            que floutiere, sinon vne partie du lagage que l’on changea il y a quelque temps Mon myon
            rouscailla ce Rupin, ie conseille vouzailles d’en changer, non pas vne partie, mais le
            toutime. Voila, chers Fanandels, ce que me rouscailla ce Rupin, ce qui me fait iuger
            selon mon petit sentiment qu’il est necessaire de changer nostre iargon, &amp; pour
            aquiger stime, il sera tres-chenastre d’assigner nos Estats Generaux pour estre tenus à
            ce Printẽps nouueau en ce chenu pacquelin de Lãguedoc, puis qu’il a pleu au grand Havre
            d’en auoir banny la griue, &amp; qu’enne cy &amp; ce temps là les Doctes Archisupposts
            ayent le soin de cõposer vn nouueau Iargon, pour estre enseigné à toutimes les freres
            qui se trouueront aux susdits Estats, &amp; qui à cét effect seront cõuoquez de toutes
            les parties de la dure. Cette derniere opinion fut trourée chenastre de quelques-vns,
            &amp; les autres furent de contraire aduis qui fut cause que le grand Coësre ne resolut
            que floutiere, ains remit le toutime aux Estats prochains, &amp; commanda aux Cagous
            d’exhorter toutimes les Argotieis de leurs Prouinces d’y assister. FIN.</p>
      </body>
   </text>
</TEI>
