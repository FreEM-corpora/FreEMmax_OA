<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title>Les amours pastorales de Daphnis et de Chloé , escriptes premièrement en grec par Longus, , puis traduictes en françois (1559)</title>
      <author>Longus</author>
    </titleStmt>
    <publicationStmt>
      <publisher>pour V. Sertenas (Paris)</publisher>
      <date>15592013-08-31</date>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<p>




﻿



﻿
LES
AMOVRS
PASTORALES
DES DAPHNIS ET DE
Chloé, escriptes premierement
en Grec par Longus, &amp; puis
traduictes en François.




















A PARIS


Pour Vincent Sertenas, demeurant en la rue neuue nostre
Dame, à l'enseigne sainct lehan l'Euangeliste :
Et en sa boutique au Palais, en la gallerie
par ou on va à la Chancellerie.


1559.


Auec priuilege.

﻿
EXTRAICT DV PRIVILEGE.
IL est permis à Vincẽt Sertenas Libraire, demeurãt à Paris, faire
imprimer vn petit traicté, intitulé Les amours de Daphnis &amp; Chloé.
Et sont faictes defenses de par le Roy à tous autres quelz cõques
d’imprimer ledict liure, ne vendre au tres que ceulx que ledict Sertenas
aura, faict imprimer : &amp; ce iusques au tẽps &amp; terme de six ans,
sur peine de confiscation de ce qui auroit esté para autres imprimé,
&amp; d’amende arbitraire : comme plus amplement est contenu en ses
lettres de priuilege, Données à Paris le premier iour de Juillet, M. D.
LIX. Signées par le Conseil, 


De Courlay.

﻿
LA PREFACE.



﻿
LE PREMIER LIVRE.





EN CEST ENDROIT YA. vne grande obmiβion en l'original.


Daphnis alloit ainsi deuisant &amp; parlant puerilemẽt en luy mesme :
Dea que me fera le baiser de Chloé ? ses leures sont plus tendres que
roses, sa bouche &amp; son haleine plus douce qu’vne gaufre à miel,
&amp; toutefois son baiser est plus piquant que l’aiguillon d’vne
abeille i’ay souuent baisé de petis Cheureaux qui ne faisoient encore
que naistre, &amp; le petit veau que Dorcõ m’a donné : mais ce baiser
icy est toute autre chose : le poux m’ẽ bat, le cœur m’en tressaut, mon
ame en languit, &amp; neantmoins le desire la baiser de rechef. O
mauuaise victoire ! ô estrange mal dont ie ne sçaurois dire le nom.
Chloé n’auoit elle point gousté de quelques poisons auant que me baiser
? Il fault dire que nõ : car i’en fusse mort : ô comment les Harondelles
chantent, &amp; ma fleuste ne dict mot : comment les cheureaux sautent,
&amp; ie suis assis : comment toutes fleurs sont en vigueur, &amp; ie
n’en fais point de bouquets, ny de chapelets : la violette &amp; le
muguet flonssent, Daphnis se sene : Dorcõ à la fin deuiẽdra plus beau
que moy. Voyla cõment le pauure Daphnis se passionnoit, &amp; les
paroles qu’il disoit, cõme celuy qui lors premier experimẽtoit les
estincelles d’amour : mais le bouuier Dorcon amoureux de Chloé, ayant
trouué l’occasion que Dryas plantoit vn arbre assez pres de luy, &amp;
estãt son amy de lõg temps, des l’aage que luy mesme gardoitles bestes
aux champs, luy feit present de beaux fromages gras, &amp; cõmençant à
entrer en propos par leur ancienne cõgnoissance, feit tant qu’il tomba
sur les termes du mariage de Chloé, luy offrant par promesse plusieurs
beaux &amp; riches dons pour vn bouuier, s’il la luy vouloit donner à
femme. Ses offres estoyent vne paire de bœufs à labourer la terre,
quatre ruches d’abeilles, cinquante pieds de pommiers, vn cuir de bœuf à
semeler souliers, &amp; par chascun an vn veau, qui seroit prest à
seurer, tellement que Dryas alleché par la friandise de tant de beaux
presens, luy cuida presque accorder le mariage : mais quãd il vint puis
après à penser en luy mesme que la fille estoit digne de bien plus grand
&amp; plus riche party, craignant que si à l’aduenir elle venoit à estre
recongneuë, &amp; que ses parẽs sceussent que pour la friandise de ses
dõs il l’eust mariée en si bas lieu, on ne luy en voulust mal de mort il
refusa toutes ses offres &amp; ses dõs, &amp; l’esconduisit tout à plat,
en le priant de luy pardonner. Par ainsi Dorcon se voyant pour la
deuxiesme fois frustré de son esperance &amp; encores qu’il auoit pour
neant perdu ses bons frommages gras, delibera puis qu'atrement ne
pouuoit attenter de iouyr par force de Chloé, la premiere fois qu'il la
trouueroit seulle à seul, pour à quoy paruenir, il s'aduisa qu'ils
menoient l'vn apres l'autre boire leurs bestes, Chloé vn iour &amp;
Daphnisvn autre : à l'occasion de quoy il imagina vne fisensse qui
estoit marueilleusement sortable &amp; couenable à vn gros bouuier comme
luy. Il print la peau d'vn grand loup qu'vn sien thoreau en combattant
pour la garde &amp; defense des vaches auoit tué auec ses cornes, &amp;
l'estendit sur son dos, si bien que les piedz de deuant luy tomboyent
iusques sur les mains, &amp; ceux de derriere luy pendoyent sur les
cuysses iusques aux tallons, &amp; la hure luy couuroit la teste, ne
plus ne moins que faict le cabasset à vn homme de guerre. S'estãt ainsi
desguisé en loup le mieux qu'il auoit peu, il s'en vint droict à la
fontaine, en laquelle beuuoient les cheures &amp; des brebis apres
qu'elles auoyẽt asset pasturé. Or estoit ceste fonteine en vne vallée
assez creuze, &amp; toute la place à l'enuiron pleine de ronces,
d'espines poignantes, de chardõs &amp; de bas geneuriers, tellement ã vn
vray loup s'y fust bien aysemẽt caché. Dorcon se fourra leans entre ces
espines, attendant l'heure que les bestes vinsent boyre, &amp; auoit
bonne esperance qu'il espouuẽteroit Chloé auecques ceste peau de Loup,
&amp; q'uil la saisiroit au corps entre ses deux bras pour en faire à
son plaisir, tantost apres arriua Chloé, qui amenoit ses bestes boyre,
ayant laissé Daphnis, qui couppoit de la plus tendre ramée verte, pour
donner à boutter aux cheureaux apres qu'ilz seroyent retournez de
pasture, les chiens qui leur aidoyent à garder leurs brebis, &amp; leurs
cheures suyuoyent le troupeau : &amp; comme naturellemẽt ils chassent
mettans le nez par tout, ils le sentirent remuer &amp; se prindrent à
abbayer, se ruerent sur luy comme sur vn loup, &amp; l'enuironnans de
tous costez, sans qu'il s'osast dresser sur ses piedz tant il auoit de
peur, commencerent à le mordre de toute leur puissance, or iusques lá
craignãt &amp; ayant honte d'estre descouuert, &amp; dauantage estant
defẽdu de la peau du loup qui le couuroit il se tenoit tapy contre terre
dedans le hallier sans dire mot : mais quand Chloé effroyée de prime
face de le veoir, se print à appeller Daphnis à son ayde, &amp; que les
chiens luy ayants arraché la peau de loup de dessus les espaules,
commencerent à le mordre luy mesme à bon esciẽt, il se print adõc à
crier à haute voix &amp; à prier Chloé &amp; Daphnis, qui ia estoit
suruenu, de luy vouloir estre en ayde, ce qu'ils firent &amp; auec leur
siflement accoustumé, eurent incontient appaisé les chiens, puis
amenerent le malheureux Dorcõ , qui auoit esté mors, &amp; aux cuisses,
&amp; aux espaules à la fonteine, &amp; luy lauerent ses blesseures, ou
les dents des chiens l'auyoent attaint, puis luy mirent dessus de
l'escorce verte d'orme, maschée, estans tous deux si peu rusez, &amp; si
peu experimentez aux hardies entreprinses d'amour, qu'ilz estimerent que
ceste embusche de Dorcon, auec sa peau de loup, ne fust que ieu
seulement, au moyen de quoy ils ne se courroucerent point à luy, ains le
reconforterẽt &amp; le reconuoyerent quelque espace de chemin, en le
menant par la main, &amp; luy qui auoit esté en si grand dãger de sa
personne, &amp; que lon auoit recoux de la gueule, nõ du loup, cõme lon
dict cõmunémẽt, mais des chiens : s'en alla faire penser les morsures
qu'il auoit par tout le corps. D'autre costé Daphnis &amp; Chloé eurent
bien de la peine iusques à la nuict, à rassembler leurs cheures &amp;
brebis, lesquelles effroyées pour la peau du loup, &amp; quant &amp;
quãt esperdues &amp; effarouchées d'ouyr si fort abbayer les chiens,
estoyent les vnes montées iusques à la cyme des plus haults rochers, les
autres courues iusques à la mer, cõbien qu'elles fussent au demourant
bein apprinses d'obeir à l'appeau de leurs pasteurs, de se renger au son
de flageolet, &amp; de s'amasser ensemble, en oyant seullement battre
des mains, mais la peur leur auoit adonc faict tout oublier, &amp; apres
les auoir suyuies &amp; retrouuées à la trace, cõme on faict les
lieures, les remenerent à bien grande peine toutes au tect, puis s'en
allerent eux mesmes reposer ou ils dormirent ceste seulle nuict de bon
sommeil : car le trauail qu'ils auoyent prins le soir precedent leur
seruit de medecine cõtre leur mesaise d'amour : mais quand le iour fut
reuenu ils commẽcerẽt de rechef à estre passionnez comme deuant ils
tressailloyent de ioye, quand ils s'entre reuoyoiẽt &amp; estoyent bien
ennuyez &amp; marris quãd il failloit qu'ils s'entrelaissassent, ils se
douloiẽt pource qu'ils le vouloyent, quand tout est dict ils ne
fcauoyent qu'ls vouloyent, cela seulemẽt scauoyent ils bien, l'vn que
son mal estoit venu d'vn baiser, &amp; l'autre d'vn baigner, outre ce q
la saison de l'année les enflãmoit encore dauantage : car il estoit ia
enuiron la fin du printemps, &amp; le commencemẽt de l'esté, &amp;
estoyent toutes choses en vigueur, les arbres chargez de fruicts, les
champs couuerts de bleds, les cigales chantoyent, &amp; rendoyẽ les
fruicts vne tresdelicate &amp; foefue odeur, lon est dict que les
fonteines, ruisseaux, &amp; riuieres conuioient les gens à se baigner,
que les vens estoyent orgues ou flustes, tãt ils souspiroyent doucment à
trauers les branches des pins, que les pommes amoureuses se laissoyent
d'elle mesmes tomber par terre, &amp; que le soleil prenant plaisir à
voir de belles personnes nues, faisoit chascun despouiller : au moyen de
quoy Daphnis estant de toutes par eschauffé, se iettoit dedans les
riuieres &amp; tantost se lauoit, tantost s'esbattoit à chasser, à
prendre les poissons qui s'enfuyoient au fond de l'eau, &amp;
souuentofois beuuoit pour veoir si auec l'eau il pourroit estaindre
l'ardeur qu'il sentoit en son cueur : mais Chloé apres auoir tiré les
brebis &amp; la plus part des cheures, demoura encores long temps à
faire prendre le laict, car il falloit qu'elle eust le soing de chasser
les mouches qui fort la molestoyent, &amp; la picquoyent quand elle les
chassoit : cela faict, elle se laua le visage, &amp; met dessus sa teste
vn chapelet des plus tẽdres brãchettes de pin, sevestit d'vne peau de
Cerf qu'elle ceignit dessus ses reins, &amp; emplit vn pot de vin &amp;
vn autre de laict pour boire auec Daphnis, puis quand ce vint sur le
midy, adõc furẽt ilz tous deux plus ardemment espris que iamais, pource
qu'elle voyant en Daphnis entierement nud vne beauté de tous poinctz
accõplie, se fondoit &amp; se distiloit d'amour, considerant qu'il n'y
auoit en toute sa personne chose quelconque à redire : &amp; luy d'autre
costé la voyant couuerte de ceste peau de Cerf, auec le beau chapelet de
pin sur la teste, luy tendant son pot à laict, cuyda voir l'vne des
Nymphes propres qui estoient dedans la cauerne, si acourut incõtinent,
&amp; luy ostant le chapelet qu'elle auoit sur sa teste, apres l'auoir
baisé le mist dessus la sienne : &amp; elle pendãt qu'il se baignoit
tout nud, print sa robe &amp; se la vestit en la baisant aussi
premierement, tantost ilz s'entreittoyẽt des pommes l'vn à l'autre,
tantost ilz s'entrepeignoyent &amp; mypartissoiẽt leurs cheueux en
greue, disant Chloé que les cheueux de Daphins ressembloient aux grains
de meurte, pource qu'ilz estoient noirs, &amp; Daphnis accomparãt le
visage de Chloé à vne belle pomme, par ce qu'il estot blãc &amp;
vermeil, parmy aucunefois il luy monstroit à ioüer de la fluste, puis
quãd elle cõmençoit à souffler dedãs, il la luy ostoit des mains, pour
toucher de la langue &amp; des leures lá ou elle auoit touché des
siennes, &amp; faisoit semblant de luy vouloir enseigner ou elle auoit
failly, pour auoir occasion de la baiser à demy, en baisant la fluste ou
elle auoit touché, ainsi comme ilz estoiẽt apres à en sonner ioyesemẽt
sur la chaleur du midy, pẽdãt que leurs trouppeaux estoyẽt tapiz à
l'ombre. Chloé ne se donna garde qu'elle fut endormie, ce que Daphnis
apperceuãt, posa tout beau sa fluste pour regarder à son ayse par tout,
&amp; son saoul, cõme celuy qui n'auoit alors honte de personne, &amp;
disoit apart luy ces paroles tout bas : ô comme ces beaux yeulx dorment
soüéuement, que son alaine sent bon, les pommiers ny les aubepines
fleuries n'ont point la senteur si doulce : mais pourtãt ie ne l'oserois
baiser, car son baiser picque &amp; perce iusques au cœur, &amp; faict
deuenir ls gens folz, comme le miel nouueau : d'auantage i'ay peur de
l'esueiller si ie la baise : ô que ces Cigales font de bruit, elles ne
la laisserõt ia dormir, si hault elles crient : &amp; d'autre costé ces
boucquins icy ne cesserõt auiourd'huy de s'entreheurter auecques leurs
cornes : ô loups plus coüars que renards ou estes vous à ceste heure que
vous ne lesvenez happer : ainsi que Daphnis estoit en ces termes, vne
Cigale poursuyuie par vne Erondelle se vint ietter en sauuegarde dedans
le sein de Chloé, aumoyen dequoy l'Erondelle ne la peult prendre, ny ne
peult aussi retenir la roideur de son vol, qu'elle n'approchast si pres
du visage de Chloé, qu'auecq' l'vne de ses æsles elle ne luy touchast la
ioüe, dont Chloé s'esueilla en soursault, Et pource qu'elle ne sçauoit
que c'estoit, s'escria, bien hault : mais quand elle eut veu l'Arondelle
volletant encores à l'entour d'elle &amp; Daphnis se riant de sa peur,
elle s'asseura &amp; frotta ses yeulx qui auoiẽt encore enuie de dormir,
la Ciguale se prit à chanter encore entre les tetins mesmes de la gente
pastourelle, comme si auec son chant elle luy eust voulu rendre graces
de son salut : à l'occasiõ dequoy Chloé ne fachãt q c'estoit, s'escria
de rechef bien fort, &amp; Daphnis s'en prit aussi de rechef à rire
&amp; vsant de ceste occasiõ luy mist la main bien auant dedãs le sein,
dont il tira la gentille Ciguale qui ne se pouuoit encore taire quoy
qu'il la tint dedãs la main. Chloé fut biẽ aise le veoir, &amp; l'ayant
besée la remet chantant de rechef en son sein. Vne autrefois ilz ouyrent
du bois prochain chãter vn Ramier, au chãt duquel Chloé ayant prins
plaisr, demanda à Daphnis que c'estoit qu'il disoit &amp; Daphnis
racompta ce que lon en dict communémẽt. Mamye, dict il, au temps passé y
auoit vne ieune garse belle &amp; iolye en fleur d'aage cõme toy, elle
gardoit les vaches prenoiẽt si grand plaisir à l'ouyr chãter, qu'elle
les gouuernoit au son sa voix seulement, sans iamais leur donner coup de
houlette, ne picqueure d'esguillon, estant assise à l'vmbre de quelque
beau Pin, la teste couronnée de fueillage de l'arbre, elle chantoit
tousiours quelque chanson à la louenge de Pan, dnt ses vaches estoiẽt si
aises qu'elles ne s'eslongnoient iamais si loing d'elle, quelles ne
peussent biẽ ouyr le son de sa voix. Or y auoit il au pres de lá , vn
ieune garson qui gardoit des beufz, il estoit beau &amp; chantoit bien
aussi, vn iour pour mõstrer qu'il sçcauoit autant de chanter cõme elle,
il se mist à chanter si doulcement, &amp; si melodieusement qu'il attira
à luy huict des plus belles vaches qu'elle eust en son trouppeau, &amp;
les fit venir au sien, dequoy la pauuvre garse fut si desplaisante pour
veoir son troppeau diminué, &amp; en partie pour auoir esté vaincue au
chanter, qu'elle fit prieres aux dieux de la muer en vn oyseau, plus
tost que de retourner ainsi à la maison, les dieux luy accorderent sa
demande &amp; en firent vn oyseau de montaigne, qui ayme à chanter comme
elle faisoit quãd elle estoit fille, &amp; encore au iourd'huy en
chantant se plaint elle de sa deconuenuë, &amp; va disant qu'elle
cherche ses vaches esguarées. Telz estoient les plaisires que l'Esté
leur dõnoit : mais quand l'arriere saison de l'Autonne fut venuë que le
raisin fut meur &amp; prest à vendenger, certains coursaires de la ville
de Tyr ayans vne fuste du païs de Carie, à celle fin peult estre, que
lon ne pẽsast que ce fussent barbares, vindrent aborder en celle coste
&amp; descẽdans en terre auec leurs brigãdins &amp; espées, pillerẽt
tout ce qu'ilz peurent trouuer aux champs, comme force bon vin, force
grains, force miel estant encor auec la cire, &amp; mesme emmenerent
quelques bœusz &amp; vaches du trouppeau de Dorcon, or en courant ainsi
ça &amp; lá, ilz rencontrerent de mal aduenture Daphnis qui s'alloit
esbatant le long du riuage de la mer, car Chloé comme simple fille qui
craignoit que les autres simple fille qui craignoit que les autres
pasteurs ne luy feislent peut estre quelque violẽce, ne par toit si
matin du logis &amp; ne menoit pas si tost les brebis de Drias aux
champs, les coursaires voyans ce ieune garson grand &amp; beau, &amp; de
plus de valleur que tout ce qu'ilz eussent peu d'auantage rauir par les
champs, ne s'amuserent plus ne à poursuyure ses cheures, ny chercher ou
desrober autre chose par la campagne, ains rentrerent dedans leur fuste,
plorant &amp; ne sachant que faire, sinon qu'il appelloit à haulte voix
Chloé, tãt qu'il pouuoit crier. Or ne faisoyent ilz gueres que remonter
en leur vaisseau, &amp; prendre les rames es mains pour voguer, quand
Chloé entra auec son trouppeau de brebis, apportant vne nouuelle fluste
à Daphnis, &amp; voyant toutes les cheures esperdues &amp; escartées ça
&amp; lá, oyant d'auantage sa voix qu'il l'appelloit tousiours de plus
fort en plus-fort, elle abãdonna ses brebis, ietta la fluste, &amp; s'en
alla courant vers Dorcon pour le prier de luy venir ayder, mais elle le
trouua couché par terre, de son long tout detaillé de grandz coupé
d'espée, que les brigands coursaires luy auoyent donneez, de sorte qu'à
peine pouuoit il plus respirer, tant il perdoit de son sang : &amp;
neant-moins quand il apperceut Chloé, la souuenance de son amour le
rechauffa, &amp; renforça vn petit, si luy dist : Chloé mamye, ie m'en
vois rendre l'ame bien tost, car les mechans larrons coursaires m'ont
decouppé comme le boucher feroit vn bœuf : mais si tu veulx, tu sauueras
Daphnis, vengeras ma mort, &amp; feras mourir ces mechans larrons
mechammẽt. I'ay accoustumé mes vaches à suyure le son de ma fluste &amp;
de venir au chant d'icelle, encore qu'elles soyent bien loing de moy,
prens la maintenant &amp; t'en va sur le bord de la mer ioüer celle
chãson que i'ay long temps y a monstrée à Daphnis, &amp; que depuis
Daphnis t'a enseignée : au demourãt laisse faire la fluste, &amp; mes
bœufé &amp; vaches qu'ilz emmenẽt en leur vaisseau, ie tedõne la fluste
de laqlle i'ay autre fois gaigné le pris cõtre plusieurs bouuiers &amp;
bergers, &amp; pour recõpẽse ie te prie baise moy seulemẽt pẽdãt que
i'ay encore vn peu de vie : &amp; quand ie seray trespassé, plore ma
mort &amp; aye souuenance de moy, à tout le moins quand tu verras vn
vacher gardant ses bestes aux champs. Dorcon ayant dict ces paroles,
rendit aussi tost son esprit en la baisant, &amp; Chloé prenãt en main
la fluste, la mist incõtinẽt en sa bouche &amp; l'entonna le plus hault
qu'elle peult, les vaches qui l'entendirent, recogneurent aussi tost le
son de la fluste, &amp; la notte de la chãson, &amp; toutes d'vne
secousse se ietterẽt ensemble dedans la mer : le sault desquelles pource
qu'elles se ietterent toutes à coup dans la mer, le sault sur l'vn des
costez de la fuste fut si pesant &amp; si lourd, auecques ce que la
tourmente y aida vn petit, que la fuste en tourna sens dessus dessouz,
de ma niere que tous ceux qui estoient dedans se trouuerent plongez en
la mer, mais nom-pas tous auec mesme esperã ce de salut : car les
coursaires auoiẽt tous leurs espées ceintes à leurs costez, &amp; leurs
brigandines faictes à escailles sur leurs dos, auccques les cuisoftz qui
leur pendoyent iufques à myiambe : au contraire Daphnis estoit tout
deschaux, cõme celuy qui gardoit les bestes aux chãps, presque tout nud
au demourant : pource que c'estoit en Esté, &amp; qu'il faisoit fort
chauld, parquoy les coursaires apres auoir duré vn peu de temps à nager,
furent tirez à fond, &amp; finablement noyez par la pesanteur de leurs
armes, &amp; Daphnis à l'opposite despoüilla facilement si peu
d'abillemens qu'il auoit autour du luy, &amp; neantmoins encore se lassa
il de nager à la fin, comme celuy qui n'auoit accoustumé de nager que
dedans les riuieres, toutefois la necessité luy enseigna ce qu'il auoit
à faire en ce cas, car il se ietta entre deux vaches qui nageoyent coste
à coste d'vne de l'autre, &amp; se prenant auec les deux mains à leurs
cornes, fut par elles porté sans peine quelconque, aussi à son ayse
comme s'il eust esté dedans vn chariot : car le beuf nage beaucoup mieux
&amp; plus longuement que ne faict l'homme : &amp; n'y a bestes au monde
qui durent si long temps à nager comme il fait, si ce ne sont animaux
aquatiques, &amp; encores poissons, tellemẽt que iamais vn beuf ny vne
vache ne se noyroyent, si leurs piedz ne s'accrochoyent en nageant à
quelque chose dedans l'eau, dequoy font foy plusieurs destroictz en la
mer, qui iusques au iour d'huy sõt appellez Bosphores, c'est adire,
tragect ou passage de beuf. Voyla comment Daphnis se sauua, &amp;
eschappa contre son esperance de deux grands dangers : l'vn d'estre
esclaue des coursaires, &amp; l'autre d'estre noyée. Au sortir de la mer
il trouua Chloé sur la riue, plorant &amp; riant tout ensemble, si se
ietta entre ses bras, &amp; luy demanda pour quelle cause elle auoit
ainsi ioüe de la fluste : Chloé luy racõpta tout du long, cõme elle s'en
estoit courue vers Dorcon, comment les vaches auoient par luy esté
apprinses à suiure le son de la fluste, comment il luy auoit conseillé
d'en ioüer, &amp; comment il estoit trespassé : seulement oublia elle
(de hõte) à dire commẽt elle l'auoit baisé, parquoy ilz delibererẽt
d'honorer la memoire de celuy qui leur auoit faict tant de bien, &amp;
s'en allerẽt auec ses parens &amp; amys inhumer le corps du malheureux
Dorcon, sur lequel ilz ietterent force terre, &amp; planterent autour de
sa fosse plusieurs arbres, y pendirent chacun quelque chose de leur
mestier, &amp; oultre y espandirent du laict, &amp; espraignirent des
grappes de raisin, &amp; y casserent plusieurs flustes. Ses vaches s'en
prindrent à bramer piteusemẽt, &amp; s'en coururẽt en mugissant ça &amp;
lá, comme bestes esgarées, ce que les autres pasteurs bestes menoyent du
tres-pas de leur maistre. Apres que Dorcõ fut enterré Chloé mena Daphnis
en la cauerne des Nymphes, ou ele le nettoya, &amp; quãt &amp; quãt laua
aussi son beau corps d'elle mesme, blãc &amp; poly cõme albastre, &amp;
qui n'auoit q faire d'estre laué pour sẽbler beau, puis en cueillãt
ensemble des fleurs que portoit la saison, en firent des chappeaux aux
images des Nymphes, &amp; attacherent contre la roche la fluste de
Dorcon pour offrand, puis cela faict retournerẽt vers leurs cheures
&amp; brebis, lesquelles ilz trouuerent toutes tapies contre la terre
sans paistre ny besler pour l'ennuy &amp; le regret qu'elles auoyent
ainsi qu'il est à presumer de ne veoir plus nu Daphnis ny Chloé, mais
aussi tost qu'elles les apperceurent, &amp; qu'eux se prindrent à les
sifler comme de coustume, &amp; à ioüer du flageollet, elles se leuerent
incontinent, &amp; se prindrent à pasturer comme deuant, &amp; les
cheures à sauteler en beslant, comme si elles se fussẽt esioüir d'auoir
recouuré leur cheurier : mais quoy qu'il y eust, Daphnis ne se pouuoit
esioüir à bon escient depuis qu'il eut veu Chloé tout neu, &amp; sa
beauté à descouuert, car il ne l'auoit au parauant iamais veuë, son cœur
en languissoit ne plus ne moins qui s'il eust esté attainct &amp;
enuenimé de quelque poison, son pour estoit aucunesfois fort &amp;
hasté, comme on l'eust chassé, &amp; quelque fois foible &amp; debile,
comme si à la suprinse des cour-faires il eust perdu toute sa force,
&amp; luy sembloit la fõteine ou il auoit veu Chloé se lauver, plus
effroyable &amp; plus redoubtable que la mer. Brief il luy estoit aduis
que son ame estoit en grande peine, comme vn ieune garson nourry aux
champs, qui n'auoit encore iamais experimẽté que c'est que du brigandage
d'amour.


Fin du premier liure.



﻿
LE SECOND LIURE.





Fin du fécond liure.

﻿
LE TROISIEME LIURE.





Fin du troisiesme liure.

﻿
LE QUATRIESME LIURE.





Fin du liure d’Amours de
Daphnis &amp; de Chloé.

﻿
</p>
</body>
</text>
</TEI>